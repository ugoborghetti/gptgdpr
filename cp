


Codice penale
Edizione Agosto 2017 – aggiornata alla riforma penale (legge numero 103/2017) 
EDIZIONE AGGIORNATA AL 25.8.2017
LIBRO PRIMO
DEI REATI IN GENERALE
TITOLO I
Della legge penale
Articolo n.1
Reati e pene: disposizione espressa di legge.
1. Nessuno può essere punito per un fatto che non sia espressamente preveduto come reato dalla 
legge, né con pene che non siano da essa stabilite.
Articolo n.2
Successione di leggi penali.
1. Nessuno può essere punito per un fatto che, secondo la legge del tempo in cui fu commesso, non 
costituiva reato.
2. Nessuno può essere punito per un fatto che, secondo una legge posteriore, non costituisce reato; 
e, se vi è stata condanna, ne cessano l'esecuzione e gli effetti penali.
3. Se vi è stata condanna a pena detentiva e la legge posteriore prevede esclusivamente la pena 
pecuniaria, la pena detentiva inflitta si converte immediatamente nella corrispondente pena 
pecuniaria, ai sensi dell'articolo 135.
4. Se la legge del tempo in cui fu commesso il reato e le posteriori sono diverse, si applica quella le 
cui disposizioni sono più favorevoli al reo, salvo che sia stata pronunciata sentenza irrevocabile.
5. Se si tratta di leggi eccezionali o temporanee, non si applicano le disposizioni dei capoversi 
precedenti.
6. Le disposizioni di questo articolo si applicano altresì nei casi di decadenza e di mancata ratifica 
di un decreto-legge e nel caso di un decreto-legge convertito in legge con emendamenti.
[NB] La Corte costituzionale, con sentenza 19 febbraio 1985, n. 51, ha dichiarato l'illegittimità 
costituzionale del presente comma «nella parte in cui rende applicabili alle ipotesi da esso previste 
le disposizioni contenute nei commi 2 e 3 dello stesso art. 2».
Articolo n.3
Obbligatorietà della legge penale.
1. La legge penale italiana obbliga tutti coloro che, cittadini o stranieri, si trovano nel territorio dello
Stato , salve le eccezioni stabilite dal diritto pubblico interno o dal diritto internazionale.
2. La legge penale italiana obbliga altresì tutti coloro che, cittadini o stranieri, si trovano all'estero, 
ma limitatamente ai casi stabiliti dalla legge medesima o dal diritto internazionale.



Articolo n.4
Cittadino italiano. Territorio dello Stato.
1. Agli effetti della legge penale, sono considerati cittadini italiani , gli appartenenti per origine o 
per elezione ai luoghi soggetti alla sovranità dello Stato e gli apolidi residenti nel territorio dello 
Stato.
2. Agli effetti della legge penale, è territorio dello Stato il territorio della Repubblica, e ogni altro 
luogo soggetto alla sovranità dello Stato. Le navi e gli aeromobili italiani sono considerati come 
territorio dello Stato, ovunque si trovino, salvo che siano soggetti, secondo il diritto internazionale, 
a una legge territoriale straniera.
Articolo n.5
Ignoranza della legge penale.
1. Nessuno può invocare a propria scusa l'ignoranza della legge penale.
[NB] La Corte costituzionale, con sentenza 24 marzo 1988, n. 364, ha dichiarato l'illegittimità 
costituzionale del presente articolo «nella parte in cui non esclude dall'inescusabilità dell'ignoranza 
della legge penale l'ignoranza inevitabile».
Articolo n.6
Reati commessi nel territorio dello Stato.
1. Chiunque commette un reato nel territorio dello Stato è punito secondo la legge italiana.
2. Il reato si considera commesso nel territorio dello Stato, quando l'azione o l'omissione, che lo 
costituisce, è ivi avvenuta in tutto o in parte, ovvero si è ivi verificato l'evento che è la conseguenza 
dell'azione od omissione.
Articolo n.7
Reati commessi all'estero.
1. È punito secondo la legge italiana il cittadino o lo straniero che commette in territorio estero 
taluno dei seguenti reati:
1) delitti contro la personalità dello Stato italiano ;
2) delitti di contraffazione del sigillo dello Stato e di uso di tale sigillo contraffatto ;
3) delitti di falsità in monete aventi corso legale nel territorio dello Stato, o in valori di bollo o in 
carte di pubblico credito italiano ;
4) delitti commessi da pubblici ufficiali a servizio dello Stato, abusando dei poteri o violando i 
doveri inerenti alle loro funzioni;
5) ogni altro reato per il quale speciali disposizioni di legge o convenzioni internazionali 
stabiliscono l'applicabilità della legge penale italiana.
Articolo n.8
Delitto politico commesso all'estero.



1. Il cittadino o lo straniero , che commette in territorio estero un delitto politico non compreso tra 
quelli indicati nel numero 1 dell'articolo precedente, è punito secondo la legge italiana , a richiesta 
del ministro di grazia e giustizia.
2. Se si tratta di delitto punibile a querela della persona offesa, occorre, oltre tale richiesta, anche la 
querela.
3. Agli effetti della legge penale, è delitto politico ogni delitto, che offende un interesse politico 
dello Stato, ovvero un diritto politico del cittadino. È altresì considerato delitto politico il delitto 
comune determinato, in tutto o in parte, da motivi politici.
Articolo n.9
Delitto comune del cittadino all'estero.
1. Il cittadino, che, fuori dei casi indicati nei due articoli precedenti, commette in territorio estero un
delitto per il quale la legge italiana stabilisce l'ergastolo, o la reclusione non inferiore nel minimo a 
tre anni, è punito secondo la legge medesima , sempre che si trovi nel territorio dello Stato.
2. Se si tratta di delitto per il quale è stabilita una pena restrittiva della libertà personale di minore 
durata, il colpevole è punito a richiesta del ministro di grazia e giustizia , ovvero a istanza o a 
querela della persona offesa.
3. Nei casi preveduti dalle disposizioni precedenti, qualora si tratti di delitto commesso a danno 
delle Comunità europee, di uno Stato estero o di uno straniero, il colpevole è punito a richiesta del 
ministro di grazia e giustizia , sempre che l'estradizione di lui non sia stata conceduta, ovvero non 
sia stata accettata dal Governo dello Stato in cui egli ha commesso il delitto.
Articolo n.10
Delitto comune dello straniero all'estero.
1. Lo straniero che, fuori dei casi indicati negli articoli 7 e 8, commette in territorio estero, a danno 
dello Stato o di un cittadino, un delitto per il quale la legge italiana stabilisce l'ergastolo, o la 
reclusione non inferiore nel minimo a un anno, è punito secondo la legge medesima , sempre che si 
trovi nel territorio dello Stato , e vi sia richiesta del ministro di grazia e giustizia , ovvero istanza o 
querela della persona offesa.
2. Se il delitto è commesso a danno delle Comunità europee, di uno Stato estero o di uno straniero, 
il colpevole è punito secondo la legge italiana, a richiesta del ministro di grazia e giustizia , sempre 
che:
1) si trovi nel territorio dello Stato ;
2) si tratti di delitto per il quale è stabilita la pena dell'ergastolo, ovvero della reclusione non 
inferiore nel minimo a tre anni;
3) l'estradizione di lui non sia stata conceduta, ovvero non sia stata accettata dal Governo dello 
Stato in cui egli ha commesso il delitto, o da quello dello Stato a cui egli appartiene.
Articolo n.11
Rinnovamento del giudizio.
1. Nel caso indicato nell'articolo 6, il cittadino o lo straniero è giudicato nello Stato, anche se sia 



stato giudicato all'estero.
2. Nei casi indicati negli articoli 7, 8, 9 e 10, il cittadino o lo straniero, che sia stato giudicato 
all'estero, è giudicato nuovamente nello Stato , qualora il ministro di grazia e giustizia ne faccia 
richiesta.
Articolo n.12
Riconoscimento delle sentenze penali straniere.
1. Alla sentenza penale straniera pronunciata per un delitto può essere dato riconoscimento :
1) per stabilire la recidiva o un altro effetto penale della condanna, ovvero per dichiarare l'abitualità 
o la professionalità nel reato o la tendenza a delinquere ;
2) quando la condanna importerebbe, secondo la legge italiana, una pena accessoria ;
3) quando, secondo la legge italiana, si dovrebbe sottoporre la persona condannata o prosciolta, che 
si trova nel territorio dello Stato , a misure di sicurezza personali ;
4) quando la sentenza straniera porta condanna alle restituzioni o al risarcimento del danno , ovvero 
deve, comunque, esser fatta valere in giudizio nel territorio dello Stato , agli effetti delle restituzioni
o del risarcimento del danno, o ad altri effetti civili.
2. Per farsi luogo al riconoscimento, la sentenza deve essere stata pronunciata dall'autorità 
giudiziaria di uno Stato estero col quale esiste trattato di estradizione. Se questo non esiste, la 
sentenza estera può essere egualmente ammessa a riconoscimento nello Stato, qualora il ministro di 
grazia e giustizia ne faccia richiesta. Tale richiesta non occorre se viene fatta istanza per il 
riconoscimento agli effetti indicati nel numero 4.
Articolo n.13
Estradizione.
1. L'estradizione è regolata dalla legge penale italiana , dalle convenzioni e dagli usi internazionali.
2. L'estradizione non è ammessa, se il fatto che forma oggetto della domanda di estradizione, non è 
preveduto come reato dalla legge italiana e dalla legge straniera.
3. L'estradizione può essere conceduta od offerta, anche per reati non preveduti nelle convenzioni 
internazionali, purché queste non ne facciano espresso divieto.
4. Non è ammessa l'estradizione del cittadino, salvo che sia espressamente consentita nelle 
convenzioni internazionali.
Articolo n.14
Computo e decorrenza dei termini.
1. Quando la legge penale fa dipendere un effetto giuridico dal decorso del tempo, per il computo di
questo si osserva il calendario comune.
2. Ogni qual volta la legge penale stabilisce un termine per il verificarsi di un effetto giuridico, il 
giorno della decorrenza non è computato nel termine.



Articolo n.15
Materia regolata da più leggi penali o da più disposizioni della medesima legge penale.
1. Quando più leggi penali o più disposizioni della medesima legge penale regolano la stessa 
materia, la legge o la disposizione di legge speciale deroga alla legge o alla disposizione di legge 
generale, salvo che sia altrimenti stabilito.
Articolo n.16
Leggi penali speciali.
1. Le disposizioni di questo codice si applicano anche alle materie regolate da altre leggi penali, in 
quanto non sia da queste stabilito altrimenti.
LIBRO PRIMO
DEI REATI IN GENERALE
TITOLO II
Delle pene
CAPO I
Delle specie di pene, in generale V. anche artt. 1-9, 13-17 coord.
Articolo n.17
Pene principali: specie.
1. Le pene principali stabilite per i delitti sono:
1) 
2) l'ergastolo ;
3) la reclusione ;
4) la multa.
2. Le pene principali stabilite per le contravvenzioni sono:
1) l'arresto ;
2) l'ammenda.
[NB] La Corte costituzionale, con sentenza 28 aprile 1994, n. 168, ha dichiarato l'illegittimità 
costituzionale degli artt. 17 e 22 «nella parte in cui non escludono l'applicazione della pena 
dell'ergastolo al minore imputabile». Su tale sentenza, v. anche sub artt. 69 e 73.
Articolo n.18
Denominazione e classificazione delle pene principali.
1. Sotto la denominazione di pene detentive o restrittive della libertà personale la legge comprende: 
l'ergastolo, la reclusione e l'arresto.
2. Sotto la denominazione di pene pecuniarie la legge comprende: la multa e l'ammenda.



Articolo n.19
Pene accessorie: specie.
1. Le pene accessorie per i delitti sono:
1) l'interdizione dai pubblici uffici ;
2) l'interdizione da una professione o da un'arte ;
3) l'interdizione legale ;
4) l'interdizione dagli uffici direttivi delle persone giuridiche e delle imprese ;
5) l'incapacità di contrattare con la pubblica amministrazione ;
5-bis) l'estinzione del rapporto di impiego o di lavoro ;
6) la decadenza o la sospensione dall'esercizio della responsabilità genitoriale.
2. Le pene accessorie per le contravvenzioni sono:
1) la sospensione dall'esercizio di una professione o di un'arte ;
2) la sospensione dagli uffici direttivi delle persone giuridiche e delle imprese.
3. Pena accessoria comune ai delitti e alle contravvenzioni è la pubblicazione della sentenza penale 
di condanna.
4. La legge penale determina gli altri casi in cui pene accessorie stabilite per i delitti sono comuni 
alle contravvenzioni.
Articolo n.20
Pene principali e accessorie.
1. Le pene principali sono inflitte dal giudice con sentenza di condanna ; quelle accessorie 
conseguono di diritto alla condanna, come effetti penali di essa.
LIBRO PRIMO
DEI REATI IN GENERALE
TITOLO II
Delle pene
CAPO II
Delle pene principali, in particolare
Articolo n.21
.
Articolo n.22
Ergastolo.



1. La pena dell'ergastolo è perpetua, ed è scontata in uno degli stabilimenti a ciò destinati, con 
l'obbligo del lavoro e con l'isolamento notturno.
2. Il condannato all'ergastolo può essere ammesso al lavoro all'aperto.
Articolo n.23
Reclusione.
1. La pena della reclusione si estende da quindici giorni a ventiquattro anni , ed è scontata in uno 
degli stabilimenti a ciò destinati, con l'obbligo del lavoro e con l'isolamento notturno.
2. Il condannato alla reclusione, che ha scontato almeno un anno della pena, può essere ammesso al 
lavoro all'aperto.
Articolo n.24
Multa.
1. La pena della multa consiste nel pagamento allo Stato di una somma non inferiore a euro 50, né 
superiore a euro 50.000.
2. Per i delitti determinati da motivi di lucro , se la legge stabilisce soltanto la pena della reclusione, 
il giudice può aggiungere la multa da euro 50 a euro 25.000.
Articolo n.25
Arresto.
1. La pena dell'arresto si estende da cinque giorni a tre anni , ed è scontata in uno degli stabilimenti 
a ciò destinati o in sezioni speciali degli stabilimenti di reclusione con l'obbligo del lavoro e con 
l'isolamento notturno.
2. Il condannato all'arresto può essere addetto a lavori anche diversi da quelli organizzati nello 
stabilimento, avuto riguardo alle sue attitudini e alle sue precedenti occupazioni.
Articolo n.26
Ammenda.
1. La pena dell'ammenda consiste nel pagamento allo Stato di una somma non inferiore a euro 20, 
né superiore a euro 10.000.
Articolo n.27
Pene pecuniarie fisse e proporzionali.
1. La legge determina i casi nei quali le pene pecuniarie sono fisse e quelli in cui sono proporzionali
. Le pene pecuniarie proporzionali non hanno limite massimo.
LIBRO PRIMO
DEI REATI IN GENERALE



TITOLO II
Delle pene
CAPO III
Delle pene accessorie, in particolare
Articolo n.28
Interdizione dai pubblici uffici.
1. L'interdizione dai pubblici uffici è perpetua o temporanea.
2. L'interdizione perpetua dai pubblici uffici, salvo che dalla legge sia altrimenti disposto, priva il 
condannato:
1) del diritto di elettorato o di eleggibilità in qualsiasi comizio elettorale , e di ogni altro diritto 
politico;
2) di ogni pubblico ufficio, di ogni incarico non obbligatorio di pubblico servizio, e della qualità ad 
essi inerente di pubblico ufficiale o d'incaricato di pubblico servizio ;
3) dell'ufficio di tutore o di curatore , anche provvisorio, e di ogni altro ufficio attinente alla tutela o 
alla cura ;
4) dei gradi e delle dignità accademiche, dei titoli, delle decorazioni o di altre pubbliche insegne 
onorifiche;
5) degli stipendi, delle pensioni e degli assegni che siano a carico dello Stato o di un altro ente 
pubblico ;
6) di ogni diritto onorifico, inerente a qualunque degli uffici, servizi, gradi o titoli e delle qualità, 
dignità e decorazioni indicati nei numeri precedenti;
7) della capacità di assumere o di acquistare qualsiasi diritto, ufficio, servizio, qualità, grado, titolo, 
dignità, decorazione e insegna onorifica, indicati nei numeri precedenti.
3. L'interdizione temporanea priva il condannato della capacità di acquistare o di esercitare o di 
godere, durante l'interdizione, i predetti diritti, uffici, servizi, qualità, gradi, titoli e onorificenze.
4. Essa non può avere una durata inferiore a un anno, né superiore a cinque.
5. La legge determina i casi nei quali l'interdizione dai pubblici uffici è limitata ad alcuni di questi.
[NB] La Corte costituzionale, con sentenza 13 gennaio 1966, n. 3, ha dichiarato l'illegittimità 
costituzionale del presente numero «limitatamente alla parte in cui i diritti in esso previsti traggono 
titolo da un rapporto di lavoro». Successivamente la Corte Costituzionale, con sentenza 19 luglio 
1968, n. 113 ha dichiarato l'illegittimità costituzionale dello stesso numero «per quanto attiene alle 
pensioni di guerra» e ciò anche con riguardo alla sopravvenuta emanazione della l. 8 giugno 1966, 
n. 424, il cui art. 1 ha abrogato «le disposizioni che prevedono, a seguito di condanna penale o di 
provvedimento disciplinare, la perdita, la riduzione o la sospensione del diritto del dipendente dello 
Stato o di altro Ente pubblico al conseguimento e al godimento della pensione o di ogni altro 
assegno od indennità da liquidarsi in conseguenza della cessazione del rapporto di dipendenza».
[NB] La Corte costituzionale, con sentenza 13 gennaio 1966, n. 3 ha dichiarato l'illegittimità 
costituzionale del presente comma «limitatamente alla parte in cui i diritti in esso previsti traggono 
titolo da un rapporto di lavoro».



Articolo n.29
Casi nei quali alla condanna consegue l'interdizione dai pubblici uffici.
1. La condanna all'ergastolo e la condanna alla reclusione per un tempo non inferiore a cinque anni 
importano l'interdizione perpetua del condannato dai pubblici uffici; e la condanna alla reclusione 
per un tempo non inferiore a tre anni importa l'interdizione dai pubblici uffici per la durata di anni 
cinque.
2. La dichiarazione di abitualità o di professionalità nel delitto , ovvero di tendenza a delinquere , 
importa l'interdizione perpetua dai pubblici uffici.
Articolo n.30
Interdizione da una professione o da un'arte.
1. L'interdizione da una professione o da un'arte priva il condannato della capacità di esercitare, 
durante l'interdizione, una professione, arte, industria, o un commercio o mestiere, per cui è 
richiesto uno speciale permesso o una speciale abilitazione, autorizzazione o licenza dell'Autorità, e 
importa la decadenza dal permesso o dall'abilitazione, autorizzazione, o licenza anzidetti.
2. L'interdizione da una professione o da un'arte non può avere una durata inferiore a un mese, né 
superiore a cinque anni , salvi i casi espressamente stabiliti dalla legge.
Articolo n.31
Condanna per delitti commessi con abuso di un pubblico ufficio o di una professione o di
un'arte. Interdizione.
1. Ogni condanna per delitti commessi con l'abuso dei poteri, o con la violazione dei doveri inerenti 
a una pubblica funzione, o ad un pubblico servizio, o a taluno degli uffici indicati nel numero 3 
dell'articolo 28, ovvero con l'abuso di una professione, arte, industria, o di un commercio o 
mestiere, o con la violazione dei doveri a essi inerenti, importa l'interdizione temporanea dai 
pubblici uffici o dalla professione, arte, industria, o dal commercio o mestiere.
Articolo n.32
Interdizione legale.
1. Il condannato all'ergastolo è in stato d'interdizione legale.
2. La condanna all'ergastolo importa anche la decadenza dalla responsabilità genitoriale.
3. Il condannato alla reclusione per un tempo non inferiore a cinque anni è, durante la pena, in stato 
d'interdizione legale; la condanna produce altresì, durante la pena, la sospensione dall'esercizio 
della responsabilità genitoriale , salvo che il giudice disponga altrimenti.
4. Alla interdizione legale si applicano, per ciò che concerne la disponibilità e l'amministrazione dei 
beni, nonché la rappresentanza negli atti ad esse relativi, le norme della legge civile sulla 
interdizione giudiziale.
Articolo n.32 bis
Interdizione temporanea dagli uffici direttivi delle persone giuridiche e delle imprese.



1. L'interdizione dagli uffici direttivi delle persone giuridiche e delle imprese priva il condannato 
della capacità di esercitare, durante l'interdizione, l'ufficio di amministratore , sindaco , liquidatore , 
direttore generale e dirigente preposto alla redazione dei documenti contabili societari , nonché ogni
altro ufficio con potere di rappresentanza della persona giuridica o dell'imprenditore.
2. Essa consegue ad ogni condanna alla reclusione non inferiore a sei mesi per delitti commessi con 
abuso dei poteri o violazione dei doveri inerenti all'ufficio.
Articolo n.32 ter
Incapacità di contrattare con la pubblica amministrazione.
1. L'incapacità di contrattare con la pubblica amministrazione importa il divieto di concludere 
contratti con la pubblica amministrazione, salvo che per ottenere le prestazioni di un pubblico 
servizio.
2. Essa non può avere durata inferiore ad un anno né superiore a cinque anni.
Articolo n.32 quater
Casi nei quali alla condanna consegue l'incapacità di contrattare con la pubblica
amministrazione.
1. Ogni condanna per i delitti previsti dagli articoli 316-bis, 316-ter, 317, 318, 319, 319-bis, 319-
quater, 320, 321, 322, 322-bis, 353, 355, 356, 416, 416-bis, 437, 452-bis, 452-quater, 452-sexies, 
452-septies, 501, 501-bis, 640, numero 1 del secondo comma, 640-bis, 644, nonché dall'articolo 
260 del decreto legislativo 3 aprile 2006, n. 152, e successive modificazioni, commessi in danno o 
in vantaggio di un'attività imprenditoriale o comunque in relazione ad essa importa l'incapacità di 
contrattare con la pubblica amministrazione.
Articolo n.32 quinquies
Casi nei quali alla condanna consegue l'estinzione del rapporto di lavoro o di impiego.
1. Salvo quanto previsto dagli articoli 29 e 31, la condanna alla reclusione per un tempo non 
inferiore a due anni per i delitti di cui agli articoli 314, primo comma, 317, 318, 319, 319-ter, 319-
quater primo comma , e 320 importa altresì l'estinzione del rapporto di lavoro o di impiego nei 
confronti del dipendente di amministrazioni od enti pubblici ovvero di enti a prevalente 
partecipazione pubblica.
Articolo n.33
Condanna per delitto colposo.
1. Le disposizioni dell'articolo 29 e del secondo capoverso dell'articolo 32 non si applicano nel caso 
di condanna per delitto colposo.
2. Le disposizioni dell'articolo 31 non si applicano nel caso di condanna per delitto colposo, se la 
pena inflitta è inferiore a tre anni di reclusione, o se è inflitta soltanto una pena pecuniaria.
Articolo n.34



Decadenza dalla responsabilità genitoriale e sospensione dall'esercizio di essa.
1. La legge determina i casi nei quali la condanna importa la decadenza dalla responsabilità 
genitoriale.
2. La condanna per delitti commessi con abuso della responsabilità genitoriale importa la 
sospensione dall'esercizio di essa per un periodo di tempo pari al doppio della pena inflitta.
3. La decadenza dalla responsabilità genitoriale importa anche la privazione di ogni diritto che al 
genitore spetti sui beni del figlio in forza della responsabilità genitoriale di cui al titolo IX del libro I
del codice civile.
4. La sospensione dall'esercizio della responsabilità genitoriale importa anche l'incapacità di 
esercitare, durante la sospensione, qualsiasi diritto che al genitore spetti sui beni del figlio, in base 
alle norme del titolo IX del libro I del codice civile.
5. Nelle ipotesi previste dai commi precedenti, quando sia concessa la sospensione condizionale 
della pena , gli atti del procedimento vengono trasmessi al tribunale dei minorenni, che assume i 
provvedimenti più opportuni nell'interesse dei minori.
Articolo n.35
Sospensione dall'esercizio di una professione o di un'arte.
1. La sospensione dall'esercizio di una professione o di un'arte priva il condannato della capacità di 
esercitare, durante la sospensione, una professione, arte, industria, o un commercio o mestiere, per i 
quali è richiesto uno speciale permesso o una speciale abilitazione, autorizzazione o licenza 
dell'Autorità.
2. La sospensione dall'esercizio di una professione o di un'arte non può avere una durata inferiore a 
tre mesi né superiore a tre anni.
3. Essa consegue a ogni condanna per contravvenzione, che sia commessa con abuso della 
professione, arte, industria, o del commercio o mestiere , ovvero con violazione dei doveri ad essi 
inerenti, quando la pena inflitta non è inferiore a un anno d'arresto.
Articolo n.35 bis
Sospensione dall'esercizio degli uffici direttivi delle persone giuridiche e delle imprese.
1. La sospensione dall'esercizio degli uffici direttivi delle persone giuridiche e delle imprese priva il
condannato della capacità di esercitare, durante la sospensione, l'ufficio di amministratore , 
sindaco , liquidatore , direttore generale e dirigente preposto alla redazione dei documenti contabili 
societari , nonché ogni altro ufficio con potere di rappresentanza della persona giuridica o 
dell'imprenditore.
2. Essa non può avere una durata inferiore a quindici giorni né superiore a due anni e consegue ad 
ogni condanna all'arresto per contravvenzioni commesse con abuso dei poteri o violazione dei 
doveri inerenti all'ufficio.
Articolo n.36
Pubblicazione della sentenza penale di condanna.
1. La sentenza di condanna all'ergastolo è pubblicata mediante affissione nel comune ove è stata 



pronunciata, in quello ove il delitto fu commesso, e in quello ove il condannato aveva l'ultima 
residenza.
2. La sentenza di condanna è inoltre pubblicata nel sito internet del Ministero della giustizia. La 
durata della pubblicazione nel sito è stabilita dal giudice in misura non superiore a trenta giorni. In 
mancanza, la durata è di quindici giorni.
3. La pubblicazione è fatta per estratto, salvo che il giudice disponga la pubblicazione per intero; 
essa è eseguita d'ufficio e a spese del condannato.
4. La legge determina gli altri casi nei quali la sentenza di condanna deve essere pubblicata. In tali 
casi la pubblicazione ha luogo nei modi stabiliti nei due capoversi precedenti.
Articolo n.37
Pene accessorie temporanee: durata.
1. Quando la legge stabilisce che la condanna importa una pena accessoria temporanea, e la durata 
di questa non è espressamente determinata, la pena accessoria ha una durata eguale a quella della 
pena principale inflitta, o che dovrebbe scontarsi, nel caso di conversione, per insolvibilità del 
condannato. Tuttavia, in nessun caso essa può oltrepassare il limite minimo e quello massimo 
stabiliti per ciascuna specie di pena accessoria.
Articolo n.38
.
LIBRO PRIMO
DEI REATI IN GENERALE
TITOLO III
Del reato
CAPO I
Del reato consumato e tentato
Articolo n.39
Reato: distinzione fra delitti e contravvenzioni.
1. I reati si distinguono in delitti e contravvenzioni, secondo la diversa specie delle pene per essi 
rispettivamente stabilite da questo codice.
Articolo n.40
Rapporto di causalità.
1. Nessuno può essere punito per un fatto preveduto dalla legge come reato, se l'evento dannoso o 
pericoloso, da cui dipende la esistenza del reato, non è conseguenza della sua azione od omissione.
2. Non impedire un evento, che si ha l'obbligo giuridico di impedire, equivale a cagionarlo.



Articolo n.41
Concorso di cause.
1. Il concorso di cause preesistenti o simultanee o sopravvenute, anche se indipendenti dall'azione 
od omissione del colpevole, non esclude il rapporto di causalità fra l'azione od omissione e 
l'evento.
2. Le cause sopravvenute escludono il rapporto di causalità quando sono state da sole sufficienti a 
determinare l'evento. In tal caso, se l'azione od omissione precedentemente commessa costituisce 
per sé un reato, si applica la pena per questo stabilita.
3. Le disposizioni precedenti si applicano anche quando la causa preesistente o simultanea o 
sopravvenuta consiste nel fatto illecito altrui.
Articolo n.42
Responsabilità per dolo o per colpa o per delitto preterintenzionale. Responsabilità obiettiva.
1. Nessuno può essere punito per un'azione od omissione preveduta dalla legge come reato, se non 
l'ha commessa con coscienza e volontà.
2. Nessuno può essere punito per un fatto preveduto dalla legge come delitto, se non l'ha commesso 
con dolo, salvi i casi di delitto preterintenzionale o colposo espressamente preveduti dalla legge.
3. La legge determina i casi nei quali l'evento è posto altrimenti a carico dell'agente, come 
conseguenza della sua azione od omissione.
4. Nelle contravvenzioni ciascuno risponde della propria azione od omissione cosciente e 
volontaria, sia essa dolosa o colposa.
Articolo n.43
Elemento psicologico del reato.
1. Il delitto:è doloso, o secondo l'intenzione, quando l'evento dannoso o pericoloso, che è il risultato
dell'azione od omissione e da cui la legge fa dipendere l'esistenza del delitto, è dall'agente preveduto
e voluto come conseguenza della propria azione od omissione;
è preterintenzionale, o oltre l'intenzione, quando dall'azione od omissione deriva un evento dannoso 
o pericoloso più grave di quello voluto dall'agente;
è colposo, o contro l'intenzione, quando l'evento, anche se preveduto , non è voluto dall'agente e si 
verifica a causa di negligenza o imprudenza o imperizia, ovvero per inosservanza di leggi, 
regolamenti, ordini o discipline.
2. La distinzione tra reato doloso e reato colposo, stabilita da questo articolo per i delitti, si applica 
altresì alle contravvenzioni, ogni qualvolta per queste la legge penale faccia dipendere da tale 
distinzione un qualsiasi effetto giuridico.
Articolo n.44
Condizione obiettiva di punibilità.
1. Quando, per la punibilità del reato, la legge richiede il verificarsi di una condizione , il colpevole 



risponde del reato, anche se l'evento, da cui dipende il verificarsi della condizione, non è da lui 
voluto.
Articolo n.45
Caso fortuito o forza maggiore.
1. Non è punibile chi ha commesso il fatto per caso fortuito o per forza maggiore.
Articolo n.46
Costringimento fisico.
1. Non è punibile chi ha commesso il fatto per esservi stato da altri costretto, mediante violenza 
fisica alla quale non poteva resistere o comunque sottrarsi.
2. In tal caso, del fatto commesso dalla persona costretta risponde l'autore della violenza.
Articolo n.47
Errore di fatto.
1. L'errore sul fatto che costituisce il reato esclude la punibilità dell'agente. Nondimeno, se si tratta 
di errore determinato da colpa, la punibilità non è esclusa, quando il fatto è preveduto dalla legge 
come delitto colposo.
2. L'errore sul fatto che costituisce un determinato reato non esclude la punibilità per un reato 
diverso.
3. L'errore su una legge diversa dalla legge penale esclude la punibilità, quando ha cagionato un 
errore sul fatto che costituisce il reato.
Articolo n.48
Errore determinato dall'altrui inganno.
1. Le disposizioni dell'articolo precedente si applicano anche se l'errore sul fatto che costituisce il 
reato è determinato dall'altrui inganno; ma, in tal caso, del fatto commesso dalla persona ingannata 
risponde chi l'ha determinata a commetterlo.
Articolo n.49
Reato supposto erroneamente e reato impossibile.
1. Non è punibile chi commette un fatto non costituente reato, nella supposizione erronea che esso 
costituisca reato.
2. La punibilità è altresì esclusa quando, per la inidoneità dell'azione o per la inesistenza 
dell'oggetto di essa, è impossibile l'evento dannoso o pericoloso.
3. Nei casi preveduti dalle disposizioni precedenti, se concorrono nel fatto gli elementi costitutivi di
un reato diverso, si applica la pena stabilita per il reato effettivamente commesso.
4. Nel caso indicato nel primo capoverso, il giudice può ordinare che l'imputato prosciolto sia 



sottoposto a misura di sicurezza.
Articolo n.50
Consenso dell'avente diritto.
1. Non è punibile chi lede o pone in pericolo un diritto, col consenso della persona che può 
validamente disporne.
Articolo n.51
Esercizio di un diritto o adempimento di un dovere.
1. L'esercizio di un diritto o l'adempimento di un dovere imposto da una norma giuridica o da un 
ordine legittimo della pubblica Autorità, esclude la punibilità.
2. Se un fatto costituente reato è commesso per ordine dell'Autorità, del reato risponde sempre il 
pubblico ufficiale che ha dato l'ordine.
3. Risponde del reato altresì chi ha eseguito l'ordine, salvo che, per errore di fatto , abbia ritenuto di 
obbedire a un ordine legittimo.
4. Non è punibile chi esegue l'ordine illegittimo, quando la legge non gli consente alcun sindacato 
sulla legittimità dell'ordine.
Articolo n.52
Difesa legittima.
1. Non è punibile chi ha commesso il fatto, per esservi stato costretto dalla necessità di difendere un
diritto proprio od altrui contro il pericolo attuale di un'offesa ingiusta, sempre che la difesa sia 
proporzionata all'offesa.
2. Nei casi previsti dall'articolo 614, primo e secondo comma, sussiste il rapporto di proporzione di 
cui al primo comma del presente articolo se taluno legittimamente presente in uno dei luoghi ivi 
indicati usa un'arma legittimamente detenuta o altro mezzo idoneo al fine di difendere:
a) la propria o la altrui incolumità;
b) i beni propri o altrui, quando non vi è desistenza e vi è pericolo d'aggressione.
3. La disposizione di cui al secondo comma si applica anche nel caso in cui il fatto sia avvenuto 
all'interno di ogni altro luogo ove venga esercitata un'attività commerciale, professionale o 
imprenditoriale.
Articolo n.53
Uso legittimo delle armi.
1. Ferme le disposizioni contenute nei due articoli precedenti, non è punibile il pubblico ufficiale 
che, al fine di adempiere un dovere del proprio ufficio, fa uso ovvero ordina di far uso delle armi o 
di un altro mezzo di coazione fisica, quando vi è costretto dalla necessità di respingere una violenza 
o di vincere una resistenza all'Autorità e comunque di impedire la consumazione dei delitti di 
strage, di naufragio, sommersione, disastro aviatorio, disastro ferroviario, omicidio volontario, 
rapina a mano armata e sequestro di persona.



2. La stessa disposizione si applica a qualsiasi persona che, legalmente richiesta dal pubblico 
ufficiale, gli presti assistenza.
3. La legge determina gli altri casi, nei quali è autorizzato l'uso delle armi o di un altro mezzo di 
coazione fisica.
Articolo n.54
Stato di necessità.
1. Non è punibile chi ha commesso il fatto per esservi stato costretto dalla necessità di salvare sé od 
altri dal pericolo attuale di un danno grave alla persona, pericolo da lui non volontariamente 
causato, né altrimenti evitabile, sempre che il fatto sia proporzionato al pericolo.
2. Questa disposizione non si applica a chi ha un particolare dovere giuridico di esporsi al pericolo.
3. La disposizione della prima parte di questo articolo si applica anche se lo stato di necessità è 
determinato dall'altrui minaccia ; ma, in tal caso, del fatto commesso dalla persona minacciata 
risponde chi l'ha costretta a commetterlo.
Articolo n.55
Eccesso colposo.
1. Quando, nel commettere alcuno dei fatti preveduti dagli articoli 51, 52, 53 e 54, si eccedono 
colposamente i limiti stabiliti dalla legge o dall'ordine dell'Autorità ovvero imposti dalla necessità, 
si applicano le disposizioni concernenti i delitti colposi, se il fatto è preveduto dalla legge come 
delitto colposo.
Articolo n.56
Delitto tentato.
1. Chi compie atti idonei, diretti in modo non equivoco a commettere un delitto, risponde di delitto 
tentato , se l'azione non si compie o l'evento non si verifica.
2. Il colpevole del delitto tentato è punito: con la reclusione non inferiore a dodici anni, se la pena 
stabilita è l'ergastolo; e, negli altri casi, con la pena stabilita per il delitto, diminuita da un terzo a 
due terzi.
3. Se il colpevole volontariamente desiste dall'azione, soggiace soltanto alla pena per gli atti 
compiuti, qualora questi costituiscano per sé un reato diverso.
4. Se volontariamente impedisce l'evento, soggiace alla pena stabilita per il delitto tentato, diminuita
da un terzo alla metà.
Articolo n.57
Reati commessi col mezzo della stampa periodica.
1. Salva la responsabilità dell'autore della pubblicazione e fuori dei casi di concorso , il direttore o il
vice-direttore responsabile, il quale omette di esercitare sul contenuto del periodico da lui diretto il 
controllo necessario ad impedire che col mezzo della pubblicazione siano commessi reati , è punito,
a titolo di colpa , se un reato è commesso, con la pena stabilita per tale reato, diminuita in misura 



non eccedente un terzo.
Articolo n.57 bis
Reati commessi col mezzo della stampa non periodica.
1. Nel caso di stampa non periodica, le disposizioni di cui al precedente articolo si applicano 
all'editore , se l'autore della pubblicazione è ignoto o non imputabile, ovvero allo stampatore , se 
l'editore non è indicato o non è imputabile.
Articolo n.58
Stampa clandestina.
1. Le disposizioni dell'articolo precedente si applicano anche se non sono state osservate le 
prescrizioni di legge sulla pubblicazione e diffusione della stampa periodica e non periodica.
Articolo n.58 bis
Procedibilità per i reati commessi col mezzo della stampa.
1. Se il reato commesso col mezzo della stampa è punibile a querela , istanza , o richiesta , anche 
per la punibilità dei reati preveduti dai tre articoli precedenti è necessaria querela, istanza o 
richiesta.
2. La querela, la istanza o la richiesta presentata contro il direttore o vice-direttore responsabile, 
l'editore o lo stampatore, ha effetto anche nei confronti dell'autore della pubblicazione per il reato da
questo commesso.
3. Non si può procedere per i reati preveduti nei tre articoli precedenti se è necessaria una 
autorizzazione di procedimento per il reato commesso dall'autore della pubblicazione, fino a quando
l'autorizzazione non è concessa. Questa disposizione non si applica se l'autorizzazione è stabilita per
le qualità o condizioni personali dell'autore della pubblicazione.
LIBRO PRIMO
DEI REATI IN GENERALE
TITOLO III
Del reato
CAPO II
Delle circostanze del reato
Articolo n.59
Circostanze non conosciute o erroneamente supposte.
1. Le circostanze che attenuano o escludono la pena sono valutate a favore dell'agente anche se da 
lui non conosciute, o da lui per errore ritenute inesistenti.
2. Le circostanze che aggravano la pena sono valutate a carico dell'agente soltanto se da lui 



conosciute ovvero ignorate per colpa o ritenute inesistenti per errore determinato da colpa.
3. Se l'agente ritiene per errore che esistano circostanze aggravanti o attenuanti, queste non sono 
valutate contro o a favore di lui.
4. Se l'agente ritiene per errore che esistano circostanze di esclusione della pena , queste sono 
sempre valutate a favore di lui. Tuttavia, se si tratta di errore determinato da colpa, la punibilità non 
è esclusa, quando il fatto è preveduto dalla legge come delitto colposo.
Articolo n.60
Errore sulla persona dell'offeso.
1. Nel caso di errore sulla persona offesa da un reato , non sono poste a carico dell'agente le 
circostanze aggravanti, che riguardano le condizioni o qualità della persona offesa, o i rapporti tra 
offeso e colpevole.
2. Sono invece valutate a suo favore le circostanze attenuanti, erroneamente supposte, che 
concernono le condizioni, le qualità o i rapporti predetti.
3. Le disposizioni di questo articolo non si applicano, se si tratta di circostanze che riguardano l'età 
o altre condizioni o qualità, fisiche o psichiche, della persona offesa.
Articolo n.61
Circostanze aggravanti comuni.
1. Aggravano il reato, quando non ne sono elementi costitutivi o circostanze aggravanti speciali , le 
circostanze seguenti :
1) l'avere agito per motivi abietti o futili ;
2) l'aver commesso il reato per eseguirne od occultarne un altro , ovvero per conseguire o assicurare
a sé o ad altri il prodotto o il profitto o il prezzo ovvero la impunità di un altro reato ;
3) l'avere, nei delitti colposi , agito nonostante la previsione dell'evento;
4) l'avere adoperato sevizie, o l'aver agito con crudeltà verso le persone ;
5) l'avere profittato di circostanze di tempo, di luogo o di persona, anche in riferimento all'età, tali 
da ostacolare la pubblica o privata difesa; 
6) l'avere il colpevole commesso il reato durante il tempo, in cui si è sottratto volontariamente alla 
esecuzione di un mandato o di un ordine di arresto o di cattura o di carcerazione, spedito per un 
precedente reato ;
7) l'avere, nei delitti contro il patrimonio , o che comunque offendono il patrimonio, ovvero nei 
delitti determinati da motivi di lucro , cagionato alla persona offesa dal reato un danno patrimoniale 
di rilevante gravità;
8) l'avere aggravato o tentato di aggravare le conseguenze del delitto commesso;
9) l'avere commesso il fatto con abuso dei poteri, o con violazione dei doveri inerenti a una 
pubblica funzione o a un pubblico servizio, ovvero alla qualità di ministro di un culto;
10) l'avere commesso il fatto contro un pubblico ufficiale o una persona incaricata di un pubblico 
servizio , o rivestita della qualità di ministro del culto cattolico o di un culto ammesso nello Stato, 
ovvero contro un agente diplomatico o consolare di uno Stato estero, nell'atto o a causa 



dell'adempimento delle funzioni o del servizio;
11) l'avere commesso il fatto con abuso di autorità o di relazioni domestiche, ovvero con abuso di 
relazioni di ufficio, di prestazione d'opera, di coabitazione, o di ospitalità ;
11-bis) l'avere il colpevole commesso il fatto mentre si trova illegalmente sul territorio nazionale.
11-ter) l'aver commesso un delitto contro la persona ai danni di un soggetto minore all'interno o 
nelle adiacenze di istituti di istruzione o di formazione.
11-quater) l'avere il colpevole commesso un delitto non colposo durante il periodo in cui era 
ammesso ad una misura alternativa alla detenzione in carcere.
11-quinquies) l'avere, nei delitti non colposi contro la vita e l'incolumità individuale, contro la 
libertà personale nonché nel delitto di cui all'articolo 572, commesso il fatto in presenza o in danno 
di un minore di anni diciotto ovvero in danno di persona in stato di gravidanza.
[NB] La Corte costituzionale, con sentenza 8 luglio 2010, n. 249, ha dichiarato l'illegittimità 
costituzionale di tale numero, che è stato inserito dall'art. 1 del d.l. 23 maggio 2008, n. 92, conv., 
con modif., dalla legge 24 luglio 2008, n. 125. Ai sensi dell'art. 1 della l. 15 luglio 2009, n. 94, tale 
disposizione si intende riferita ai cittadini di Paesi non appartenenti all'Unione europea e agli 
apolidi.
Articolo n.62
Circostanze attenuanti comuni.
1. Attenuano il reato, quando non ne sono elementi costitutivi o circostanze attenuanti speciali, le 
circostanze seguenti:
1) l'avere agito per motivi di particolare valore morale o sociale;
2) l'avere reagito in stato di ira, determinato da un fatto ingiusto altrui ;
3) l'avere agito per suggestione di una folla in tumulto, quando non si tratta di riunioni o 
assembramenti vietati dalla legge o dall'Autorità, e il colpevole non è delinquente o contravventore 
abituale o professionale , o delinquente per tendenza ;
4) l'avere, nei delitti contro il patrimonio , o che comunque offendono il patrimonio, cagionato alla 
persona offesa dal reato un danno patrimoniale di speciale tenuità, ovvero nei delitti determinati da 
motivi di lucro, l'avere agito per conseguire o l'avere comunque conseguito un lucro di speciale 
tenuità, quando anche l'evento dannoso o pericoloso sia di speciale tenuità ;
5) l'essere concorso a determinare l'evento, insieme con l'azione o l'omissione del colpevole, il fatto 
doloso della persona offesa ;
6) l'avere, prima del giudizio , riparato interamente il danno, mediante il risarcimento di esso, e, 
quando sia possibile, mediante le restituzioni ; o l'essersi, prima del giudizio e fuori del caso 
preveduto nell'ultimo capoverso dell'articolo 56, adoperato spontaneamente ed efficacemente per 
elidere o attenuare le conseguenze dannose o pericolose del reato.
Articolo n.62 bis
Circostanze attenuanti generiche.
1. Il giudice, indipendentemente dalle circostanze previste nell'articolo 62, può prendere in 
considerazione altre circostanze diverse, qualora le ritenga tali da giustificare una diminuzione della



pena. Esse sono considerate in ogni caso, ai fini dell'applicazione di questo capo, come una sola 
circostanza, la quale può anche concorrere con una o più delle circostanze indicate nel predetto 
articolo 62.
2. Ai fini dell'applicazione del primo comma non si tiene conto dei criteri di cui all'articolo 133, 
primo comma, numero 3), e secondo comma, nei casi previsti dall'articolo 99, quarto comma, in 
relazione ai delitti previsti dall'articolo 407, comma 2, lettera a), del codice di procedura penale, nel 
caso in cui siano puniti con la pena della reclusione non inferiore nel minimo a cinque anni.
3. In ogni caso, l'assenza di precedenti condanne per altri reati a carico del condannato non può 
essere, per ciò solo, posta a fondamento della concessione delle circostanze di cui al primo comma.
Articolo n.63
Applicazione degli aumenti o delle diminuzioni di pena.
1. Quando la legge dispone che la pena sia aumentata o diminuita entro limiti determinati , 
l'aumento o la diminuzione si opera sulla quantità di essa, che il giudice applicherebbe al 
colpevole , qualora non concorresse la circostanza che la fa aumentare o diminuire.
2. Se concorrono più circostanze aggravanti , ovvero più circostanze attenuanti , l'aumento o la 
diminuzione di pena si opera sulla quantità di essa risultante dall'aumento o dalla diminuzione 
precedente.
3. Quando per una circostanza la legge stabilisce una pena di specie diversa da quella ordinaria del 
reato o si tratta di circostanza ad effetto speciale, l'aumento o la diminuzione per le altre circostanze 
non opera sulla pena ordinaria del reato, ma sulla pena stabilita per la circostanza anzidetta. Sono 
circostanze ad effetto speciale quelle che importano un aumento o una diminuzione della pena 
superiore ad un terzo.
4. Se concorrono più circostanze aggravanti tra quelle indicate nel secondo capoverso di questo 
articolo, si applica soltanto la pena stabilita per la circostanza più grave; ma il giudice può 
aumentarla.
5. Se concorrono più circostanze attenuanti tra quelle indicate nel secondo capoverso di questo 
articolo, si applica soltanto la pena meno grave stabilita per le predette circostanze; ma il giudice 
può diminuirla.
Articolo n.64
Aumento di pena nel caso di una sola circostanza aggravante.
1. Quando ricorre una circostanza aggravante, e l'aumento di pena non è determinato dalla legge, è 
aumentata fino a un terzo la pena che dovrebbe essere inflitta per il reato commesso.
2. Nondimeno, la pena della reclusione da applicare per effetto dell'aumento non può superare gli 
anni trenta.
Articolo n.65
Diminuzione di pena nel caso di una sola circostanza attenuante.
1. Quando ricorre una circostanza attenuante, e non è dalla legge determinata la diminuzione di 
pena, si osservano le norme seguenti:



1) ;
2) alla pena dell'ergastolo è sostituita la reclusione da venti a ventiquattro anni;
3) le altre pene sono diminuite in misura non eccedente un terzo.
Articolo n.66
Limiti degli aumenti di pena nel caso di concorso di più circostanze aggravanti.
1. Se concorrono più circostanze aggravanti, la pena da applicare per effetto degli aumenti non può 
superare il triplo del massimo stabilito dalla legge per il reato, salvo che si tratti delle circostanze 
indicate nel secondo capoverso dell'articolo 63, né comunque eccedere :
1) gli anni trenta, se si tratta della reclusione;
2) gli anni cinque, se si tratta dell'arresto;
3) e, rispettivamente, 10.329 euro o 2.065 euro, se si tratta della multa o dell'ammenda; ovvero, 
rispettivamente, 30.987 euro o 6.197 euro, se il giudice si avvale della facoltà di aumento indicata 
nel capoverso dell'articolo 133-bis.
Articolo n.67
Limiti delle diminuzioni di pena nel caso di concorso di più circostanze attenuanti.
1. Se concorrono più circostanze attenuanti, la pena da applicare per effetto delle diminuzioni non 
può essere inferiore :
1) ;
2) a dieci anni di reclusione, se per il delitto la legge stabilisce la pena dell'ergastolo.
2. Le altre pene sono diminuite. In tal caso, quando non si tratta delle circostanze indicate nel 
secondo capoverso dell'articolo 63, la pena non può essere applicata in misura inferiore ad un 
quarto.
Articolo n.68
Limiti al concorso di circostanze.
1. Salvo quanto è disposto nell'articolo 15, quando una circostanza aggravante comprende in sé 
un'altra circostanza aggravante, ovvero una circostanza attenuante comprende in sé un'altra 
circostanza attenuante, è valutata a carico o a favore del colpevole soltanto la circostanza 
aggravante o la circostanza attenuante, la quale importa, rispettivamente, il maggiore aumento o la 
maggiore diminuzione di pena.
2. Se le circostanze aggravanti o attenuanti importano lo stesso aumento o la stessa diminuzione di 
pena, si applica un solo aumento o una sola diminuzione di pena.
Articolo n.69
Concorso di circostanze aggravanti e attenuanti 1.
1. Quando concorrono insieme circostanze aggravanti e circostanze attenuanti , e le prime sono dal 
giudice ritenute prevalenti, non si tien conto delle diminuzioni di pena stabilite per le circostanze 



attenuanti, e si fa luogo soltanto agli aumenti di pena stabiliti per le circostanze aggravanti.
2. Se le circostanze attenuanti sono ritenute prevalenti sulle circostanze aggravanti, non si tien conto
degli aumenti di pena stabiliti per queste ultime, e si fa luogo soltanto alle diminuzioni di pena 
stabilite per le circostanze attenuanti.
3. Se fra le circostanze aggravanti e quelle attenuanti il giudice ritiene che vi sia equivalenza, si 
applica la pena che sarebbe inflitta se non concorresse alcuna di dette circostanze.
4. Le disposizioni del presente articolo si applicano anche alle circostanze inerenti alla persona del 
colpevole, esclusi i casi previsti dall'articolo 99, quarto comma, nonché dagli articoli 111 e 112, 
primo comma, numero 4), per cui vi è divieto di prevalenza delle circostanze attenuanti sulle 
ritenute circostanze aggravanti, ed a qualsiasi altra circostanza per la quale la legge stabilisca una 
pena di specie diversa o determini la misura della pena in modo indipendente da quella ordinaria del
reato23.
 
[NB:] La Corte Costituzionale , con sentenza 15 novembre 2012, n. 251, ha dichiarato l'illegittimità 
costituzionale del presente comma nella parte in cui prevede «il divieto di prevalenza della 
circostanza attenuante di cui all'art. 73, comma 5, del decreto del Presidente della Repubblica 9 
ottobre 1990, n. 309 sulla recidiva di cui all'art. 99 , quarto comma, c.p.»; con sentenza 14 aprile 
2014 n. 105, nella parte in cui prevede «il divieto di prevalenza della circostanza attenuante di cui 
all’art. 648 , secondo comma, cod. pen., sulla recidiva di cui all’art. 99, quarto comma, cod. pen.»; 
con sentenza 14 aprile 2014 n. 106, nella parte in cui prevede «il divieto di prevalenza della 
circostanza attenuante di cui all’art. 609-bis, terzo comma, cod. pen., sulla recidiva di cui all’art. 99,
quarto comma, cod. pen.. Successivamente la Corte, con sentenza 7 aprile 2016, n. 74, ha dichiarato
l'illegittimità costituzionale del presente comma nella parte in cui prevede il divieto di prevalenza 
della circostanza attenuante di cui all’art. 73, comma 7, del d.P.R. 9 ottobre 1990, n. 309 (Testo 
unico delle leggi in materia di disciplina degli stupefacenti e sostanze psicotrope, prevenzione, cura 
e riabilitazione dei relativi stati di tossicodipendenza) sulla recidiva reiterata prevista dall’art. 99, 
quarto comma, cod. pen.. Da ultimo la Corte Costituzionale, con sentenza 17 luglio 2017, n. 205, ha
dichiarato l'illegittimita' costituzionale del presente comma, come sostituito dall'art. 3 della legge 5 
dicembre 2005, n. 251, nella parte in cui prevede il divieto di prevalenza della circostanza 
attenuante di cui all'art. 219, terzo comma, del regio decreto 16 marzo 1942, n. 267  sulla recidiva di
cui all'art. 99, quarto comma, cod. pen.
Articolo n.70
Circostanze oggettive e soggettive.
1. Agli effetti della legge penale:
1) sono circostanze oggettive quelle che concernono la natura, la specie, i mezzi, l'oggetto, il tempo,
il luogo e ogni altra modalità dell'azione, la gravità del danno o del pericolo, ovvero le condizioni o 
le qualità personali dell'offeso;
2) sono circostanze soggettive quelle che concernono la intensità del dolo o il grado della colpa, o le
condizioni e le qualità personali del colpevole, o i rapporti fra il colpevole e l'offeso, ovvero che 
sono inerenti alla persona del colpevole.
2. Le circostanze inerenti alla persona del colpevole riguardano la imputabilità e la recidiva.
LIBRO PRIMO



DEI REATI IN GENERALE
TITOLO III
Del reato
CAPO III
Del concorso di reati
Articolo n.71
Condanna per più reati con unica sentenza o decreto.
1. Quando, con una sola sentenza o con un solo decreto , si deve pronunciare condanna per più reati 
contro la stessa persona, si applicano le disposizioni degli articoli seguenti.
Articolo n.72
Concorso di reati che importano l'ergastolo e di reati che importano pene detentive
temporanee.
1. Al colpevole di più delitti, ciascuno dei quali importa la pena dell'ergastolo, si applica la detta 
pena con l'isolamento diurno da sei mesi a tre anni.
2. Nel caso di concorso di un delitto che importa la pena dell'ergastolo, con uno o più delitti che 
importano pene detentive temporanee per un tempo complessivo superiore a cinque anni, si applica 
la pena dell'ergastolo con l'isolamento diurno per un periodo di tempo da due a diciotto mesi.
3. L'ergastolano condannato all'isolamento diurno partecipa all'attività lavorativa.
Articolo n.73
Concorso di reati che importano pene detentive temporanee o pene pecuniarie della stessa
specie.
1. Se più reati importano pene temporanee detentive della stessa specie, si applica una pena unica, 
per un tempo eguale alla durata complessiva delle pene che si dovrebbero infliggere per i singoli 
reati.
2. Quando concorrono più delitti, per ciascuno dei quali deve infliggersi la pena della reclusione 
non inferiore a ventiquattro anni, si applica l'ergastolo.
3. Le pene pecuniarie della stessa specie si applicano tutte per intero.
[NB] La Corte costituzionale, con sentenza 28 aprile 1994, n. 168, ha dichiarato l'illegittimità 
costituzionale del presente comma «nella parte in cui, in caso di concorso di più delitti commessi da
minore imputabile, per ciascuno dei quali deve infliggersi la pena della reclusione non inferiore a 
ventiquattro anni, prevede la pena dell'ergastolo». Su tale sentenza v. anche sub artt. 17, 22 e 69.
Articolo n.74
Concorso di reati che importano pene detentive di specie diversa.
1. Se più reati importano pene temporanee detentive di specie diversa, queste si applicano tutte 
distintamente e per intero.



2. La pena dell'arresto è eseguita per ultima.
Articolo n.75
Concorso di reati che importano pene pecuniarie di specie diversa.
1. Se più reati importano pene pecuniarie di specie diversa, queste si applicano tutte distintamente e 
per intero.
2. Nel caso che la pena pecuniaria non sia stata pagata per intero, la somma pagata, agli effetti della 
conversione , viene detratta dall'ammontare della multa.
Articolo n.76
Pene concorrenti considerate come pena unica ovvero come pene distinte.
1. Salvo che la legge stabilisca altrimenti, le pene della stessa specie concorrenti a norma 
dell'articolo 73 si considerano come pena unica per ogni effetto giuridico.
2. Le pene di specie diversa concorrenti a norma degli articoli 74 e 75 si considerano egualmente, 
per ogni effetto giuridico, come pena unica della specie più grave. Nondimeno si considerano come 
pene distinte, agli effetti della loro esecuzione, dell'applicazione delle misure di sicurezza e in ogni 
altro caso stabilito dalla legge.
3. Se una pena pecuniaria concorre con un'altra pena di specie diversa, le pene si considerano 
distinte per qualsiasi effetto giuridico.
Articolo n.77
Determinazione delle pene accessorie.
1. Per determinare le pene accessorie e ogni altro effetto penale della condanna, si ha riguardo ai 
singoli reati per i quali è pronunciata la condanna, e alle pene principali che, se non vi fosse 
concorso di reati, si dovrebbero infliggere per ciascuno di essi.
2. Se concorrono pene accessorie della stessa specie, queste si applicano tutte per intero.
Articolo n.78
Limiti degli aumenti delle pene principali.
1. Nel caso di concorso di reati preveduto dall'articolo 73, la pena da applicare a norma dello stesso 
articolo non può essere superiore al quintuplo della più grave fra le pene concorrenti, né comunque 
eccedere:
1) trenta anni, per la reclusione;
2) sei anni per l'arresto;
3) 15.493 euro per la multa e 3.098 euro per l'ammenda; ovvero 64.557 euro per la multa e 12.911 
euro per l'ammenda, se il giudice si vale della facoltà di aumento indicata nel capoverso dell'articolo
133-bis.
2. Nel caso di concorso di reati, preveduto dall'articolo 74, la durata delle pene da applicare a norma
dell'articolo stesso non può superare gli anni trenta. La parte di pena, eccedente tale limite, è 



detratta in ogni caso dall'arresto.
Articolo n.79
Limiti degli aumenti delle pene accessorie.
1. La durata massima delle pene accessorie temporanee non può superare, nel complesso, i limiti 
seguenti:
1) dieci anni, se si tratta della interdizione dai pubblici uffici o dell'interdizione da una professione o
da un'arte ;
2) cinque anni, se si tratta della sospensione dall'esercizio di una professione o di un'arte.
Articolo n.80
Concorso di pene inflitte con sentenze o decreti diversi.
1. Le disposizioni degli articoli precedenti si applicano anche nel caso in cui, dopo una sentenza o 
un decreto di condanna , si deve giudicare la stessa persona per un altro reato commesso 
anteriormente o posteriormente alla condanna medesima, ovvero quando contro la stessa persona si 
debbono eseguire più sentenze o più decreti di condanna.
Articolo n.81
Concorso formale. Reato continuato.
1. È punito con la pena che dovrebbe infliggersi per la violazione più grave aumentata sino al triplo 
chi con una sola azione od omissione viola diverse disposizioni di legge ovvero commette più 
violazioni della medesima disposizione di legge.
2. Alla stessa pena soggiace chi con più azioni od omissioni, esecutive di un medesimo disegno 
criminoso, commette anche in tempi diversi più violazioni della stessa o di diverse disposizioni di 
legge.
3. Nei casi preveduti da quest'articolo, la pena non può essere superiore a quella che sarebbe 
applicabile a norma degli articoli precedenti.
4. Fermi restando i limiti indicati al terzo comma, se i reati in concorso formale o in continuazione 
con quello più grave sono commessi da soggetti ai quali sia stata applicata la recidiva prevista 
dall'articolo 99, quarto comma, l'aumento della quantità di pena non può essere comunque inferiore 
ad un terzo della pena stabilita per il reato più grave.
Articolo n.82
Offesa di persona diversa da quella alla quale l'offesa era diretta.
1. Quando, per errore nell'uso dei mezzi di esecuzione del reato, o per un'altra causa, è cagionata 
offesa a persona diversa da quella alla quale l'offesa era diretta, il colpevole risponde come se 
avesse commesso il reato in danno della persona che voleva offendere, salve, per quanto riguarda le 
circostanze, aggravanti e attenuanti, le disposizioni dell'articolo 60.
2. Qualora, oltre alla persona diversa, sia offesa anche quella alla quale l'offesa era diretta, il 
colpevole soggiace alla pena stabilita per il reato più grave, aumentata fino alla metà.



Articolo n.83
Evento diverso da quello voluto dall'agente.
1. Fuori dei casi preveduti dall'articolo precedente, se, per errore nell'uso dei mezzi di esecuzione 
del reato, o per un'altra causa, si cagiona un evento diverso da quello voluto, il colpevole risponde, a
titolo di colpa, dell'evento non voluto, quando il fatto è preveduto dalla legge come delitto colposo.
2. Se il colpevole ha cagionato altresì l'evento voluto, si applicano le regole del concorso dei reati.
Articolo n.84
Reato complesso.
1. Le disposizioni degli articoli precedenti non si applicano quando la legge considera come 
elementi costitutivi, o come circostanze aggravanti di un solo reato, fatti che costituirebbero, per sé 
stessi, reato.
2. Qualora la legge, nella determinazione della pena per il reato complesso, si riferisca alle pene 
stabilite per i singoli reati che lo costituiscono , non possono essere superati i limiti massimi indicati
negli articoli 78 e 79.
LIBRO PRIMO
DEI REATI IN GENERALE
TITOLO IV
Del reo e della persona offesa dal reato
CAPO I
Della imputabilità
Articolo n.85
Capacità d'intendere e di volere.
1. Nessuno può essere punito per un fatto preveduto dalla legge come reato, se, al momento in cui 
lo ha commesso, non era imputabile.
2. È imputabile chi ha la capacità d'intendere e di volere.
Articolo n.86
Determinazione in altri dello stato d'incapacità allo scopo di far commettere un reato.
1. Se taluno mette altri nello stato d'incapacità d'intendere o di volere , al fine di fargli commettere 
un reato, del reato commesso dalla persona resa incapace risponde chi ha cagionato lo stato 
d'incapacità.
Articolo n.87



Stato preordinato d'incapacità d'intendere o di volere.
1. La disposizione della prima parte dell'articolo 85 non si applica a chi si è messo in stato 
d'incapacità d'intendere o di volere al fine di commettere il reato, o di prepararsi una scusa.
Articolo n.88
Vizio totale di mente.
Non è imputabile chi, nel momento in cui ha commesso il fatto, era, per infermità, in tale stato di 
mente da escludere la capacità d'intendere o di volere.
Articolo n.89
Vizio parziale di mente.
1. Chi, nel momento in cui ha commesso il fatto era, per infermità, in tale stato di mente da scemare
grandemente, senza escluderla, la capacità d'intendere o di volere, risponde del reato commesso; ma
la pena è diminuita.
Articolo n.90
Stati emotivi o passionali.
1. Gli stati emotivi o passionali non escludono né diminuiscono l'imputabilità.
Articolo n.91
Ubriachezza derivata da caso fortuito o da forza maggiore.
1. Non è imputabile chi, nel momento in cui ha commesso il fatto, non aveva la capacità d'intendere
o di volere, a cagione di piena ubriachezza derivata da caso fortuito o da forza maggiore.
2. Se l'ubriachezza non era piena, ma era tuttavia tale da scemare grandemente, senza escluderla, la 
capacità d'intendere o di volere, la pena è diminuita.
Articolo n.92
Ubriachezza volontaria o colposa ovvero preordinata.
1. L'ubriachezza non derivata da caso fortuito o da forza maggiore non esclude né diminuisce la 
imputabilità.
2. Se l'ubriachezza era preordinata al fine di commettere il reato, o di prepararsi una scusa, la pena è
aumentata.
Articolo n.93
Fatto commesso sotto l'azione di sostanze stupefacenti.
1. Le disposizioni dei due articoli precedenti si applicano anche quando il fatto è stato commesso 
sotto l'azione di sostanze stupefacenti.



Articolo n.94
Ubriachezza abituale.
1. Quando il reato è commesso in stato di ubriachezza, e questa è abituale, la pena è aumentata.
2. Agli effetti della legge penale, è considerato ubriaco abituale chi è dedito all'uso di bevande 
alcooliche e in stato frequente di ubriachezza.
3. L'aggravamento di pena stabilito nella prima parte di questo articolo si applica anche quando il 
reato è commesso sotto l'azione di sostanze stupefacenti da chi è dedito all'uso di tali sostanze.
Articolo n.95
Cronica intossicazione da alcool o da sostanze stupefacenti.
1. Per i fatti commessi in stato di cronica intossicazione prodotta da alcool ovvero da sostanze 
stupefacenti, si applicano le disposizioni contenute negli articoli 88 e 89.
Articolo n.96
Sordomutismo.
1. Non è imputabile il sordo che, nel momento in cui ha commesso il fatto, non aveva, per causa 
della sua infermità, la capacità d'intendere o di volere.
2. Se la capacità d'intendere o di volere era grandemente scemata, ma non esclusa, la pena è 
diminuita.
Articolo n.97
Minore degli anni quattordici.
1. Non è imputabile chi, nel momento in cui ha commesso il fatto, non aveva compiuto i quattordici
anni.
Articolo n.98
Minore degli anni diciotto.
1. È imputabile chi, nel momento in cui ha commesso il fatto, aveva compiuto i quattordici anni, ma
non ancora i diciotto, se aveva capacità d'intendere e di volere; ma la pena è diminuita.
2. Quando la pena detentiva inflitta è inferiore a cinque anni, o si tratta di pena pecuniaria, alla 
condanna non conseguono pene accessorie. Se si tratta di pena più grave, la condanna importa 
soltanto l'interdizione dai pubblici uffici per una durata non superiore a cinque anni, e, nei casi 
stabiliti dalla legge, la sospensione dall'esercizio della responsabilità genitoriale.
LIBRO PRIMO
DEI REATI IN GENERALE
TITOLO IV



Del reo e della persona offesa dal reato
CAPO II
Della recidiva, dell'abitualità e professionalità nel reato e della tendenza a delinquere
Articolo n.99
Recidiva.
1. Chi, dopo essere stato condannato per un delitto non colposo, ne commette un altro , può essere 
sottoposto ad un aumento di un terzo della pena da infliggere per il nuovo delitto non colposo.
2. La pena può essere aumentata fino alla metà:
1) se il nuovo delitto non colposo è della stessa indole ;
2) se il nuovo delitto non colposo è stato commesso nei cinque anni dalla condanna precedente;
3) se il nuovo delitto non colposo è stato commesso durante o dopo l'esecuzione della pena, ovvero 
durante il tempo in cui il condannato si sottrae volontariamente all'esecuzione della pena.
3. Qualora concorrano più circostanze fra quelle indicate al secondo comma, l'aumento di pena è 
della metà.
4. Se il recidivo commette un altro delitto non colposo, l'aumento della pena, nel caso di cui al 
primo comma, è della metà e, nei casi previsti dal secondo comma, è di due terzi.
5. Se si tratta di uno dei delitti indicati all'articolo 407, comma 2, lettera a), del codice di procedura 
penale, l'aumento della pena per la recidiva è obbligatorio e, nei casi indicati al secondo comma, 
non può essere inferiore ad un terzo della pena da infliggere per il nuovo delitto.
6. In nessun caso l'aumento di pena per effetto della recidiva può superare il cumulo delle pene 
risultante dalle condanne precedenti alla commissione del nuovo delitto non colposo.
Articolo n.100
.
Articolo n.101
Reati della stessa indole.
1. Agli effetti della legge penale, sono considerati reati della stessa indole non soltanto quelli che 
violano una stessa disposizione di legge, ma anche quelli che, pure essendo preveduti da 
disposizioni diverse di questo codice ovvero da leggi diverse, nondimeno, per la natura dei fatti che 
li costituiscono o dei motivi che li determinarono, presentano, nei casi concreti, caratteri 
fondamentali comuni.
Articolo n.102
Abitualità presunta dalla legge.
1. È dichiarato delinquente abituale chi, dopo essere stato condannato alla reclusione in misura 
superiore complessivamente a cinque anni per tre delitti non colposi, della stessa indole , commessi 
entro dieci anni, e non contestualmente, riporta un'altra condanna per un delitto, non colposo, della 



stessa indole, e commesso entro i dieci anni successivi all'ultimo dei delitti precedenti.
2. Nei dieci anni indicati nella disposizione precedente non si computa il tempo in cui il condannato
ha scontato pene detentive o è stato sottoposto a misure di sicurezza detentive.
Articolo n.103
Abitualità ritenuta dal giudice.
1. Fuori del caso indicato nell'articolo precedente, la dichiarazione di abitualità nel delitto è 
pronunciata anche contro chi, dopo essere stato condannato per due delitti non colposi, riporta 
un'altra condanna per delitto non colposo, se il giudice, tenuto conto della specie e gravità dei reati, 
del tempo entro il quale sono stati commessi, della condotta e del genere di vita del colpevole e 
delle altre circostanze indicate nel capoverso dell'articolo 133, ritiene che il colpevole sia dedito al 
delitto.
Articolo n.104
Abitualità nelle contravvenzioni.
1. Chi, dopo essere stato condannato alla pena dell'arresto per tre contravvenzioni della stessa 
indole, riporta condanna per un'altra contravvenzione, anche della stessa indole , è dichiarato 
contravventore abituale, se il giudice, tenuto conto della specie e gravità dei reati, del tempo entro il
quale sono stati commessi, della condotta e del genere di vita del colpevole e delle altre circostanze 
indicate nel capoverso dell'articolo 133, ritiene che il colpevole sia dedito al reato.
Articolo n.105
Professionalità nel reato.
1. Chi, trovandosi nelle condizioni richieste per la dichiarazione di abitualità , riporta condanna per 
un altro reato, è dichiarato delinquente o contravventore professionale, qualora, avuto riguardo alla 
natura dei reati, alla condotta e al genere di vita del colpevole e alle altre circostanze indicate nel 
capoverso dell'articolo 133, debba ritenersi che egli viva abitualmente, anche in parte soltanto, dei 
proventi del reato.
Articolo n.106
Effetti dell'estinzione del reato o della pena.
1. Agli effetti della recidiva e della dichiarazione di abitualità o di professionalità nel reato , si tien 
conto altresì delle condanne per le quali è intervenuta una causa di estinzione del reato o della 
pena.
2. Tale disposizione non si applica quando la causa estingue anche gli effetti penali.
Articolo n.107
Condanna per vari reati con una sola sentenza.
1. Le disposizioni relative alla dichiarazione di abitualità o di professionalità nel reato si applicano 
anche se, per i vari reati, è pronunciata condanna con una sola sentenza.



Articolo n.108
Tendenza a delinquere.
1. È dichiarato delinquente per tendenza chi, sebbene non recidivo o delinquente abituale o 
professionale, commette un delitto non colposo, contro la vita o l'incolumità individuale, anche non 
preveduto dal capo primo del titolo dodicesimo del libro secondo di questo codice, il quale, per sé e 
unitamente alle circostanze indicate nel capoverso dell'articolo 133, riveli una speciale inclinazione 
al delitto, che trovi sua causa nell'indole particolarmente malvagia del colpevole.
2. La disposizione di questo articolo non si applica se la inclinazione al delitto è originata 
dall'infermità preveduta dagli articoli 88 e 89.
Articolo n.109
Effetti della dichiarazione di abitualità, professionalità o tendenza a delinquere.
1. Oltre gli aumenti di pena stabiliti per la recidiva e i particolari effetti indicati da altre disposizioni
di legge , la dichiarazione di abitualità o di professionalità nel reato o di tendenza a delinquere 
importa l'applicazione di misure di sicurezza.
2. La dichiarazione di abitualità o di professionalità nel reato può essere pronunciata in ogni tempo, 
anche dopo la esecuzione della pena ; ma se è pronunciata dopo la sentenza di condanna , non si 
tien conto della successiva condotta del colpevole e rimane ferma la pena inflitta.
3. La dichiarazione di tendenza a delinquere non può essere pronunciata che con la sentenza di 
condanna.
4. La dichiarazione di abitualità e professionalità nel reato e quella di tendenza a delinquere si 
estinguono per effetto della riabilitazione.
LIBRO PRIMO
DEI REATI IN GENERALE
TITOLO IV
Del reo e della persona offesa dal reato
CAPO III
Del concorso di persone nel reato
Articolo n.110
Pena per coloro che concorrono nel reato.
1. Quando più persone concorrono nel medesimo reato, ciascuna di esse soggiace alla pena per 
questo stabilita, salve le disposizioni degli articoli seguenti.
Articolo n.111
Determinazione al reato di persona non imputabile o non punibile.



1. Chi ha determinato a commettere un reato una persona non imputabile , ovvero non punibile a 
cagione di una condizione o qualità personale , risponde del reato da questa commesso; e la pena è 
aumentata. Se si tratta di delitti per i quali è previsto l'arresto in flagranza , la pena è aumentata da 
un terzo alla metà.
2. Se chi ha determinato altri a commettere il reato ne è il genitore esercente la responsabilità 
genitoriale , la pena è aumentata fino alla metà o, se si tratta di delitti per i quali è previsto l'arresto 
in flagranza , da un terzo a due terzi.
Articolo n.112
Circostanze aggravanti.
1. La pena da infliggere per il reato commesso è aumentata :
1) se il numero delle persone, che sono concorse nel reato, è di cinque o più, salvo che la legge 
disponga altrimenti ;
2) per chi, anche fuori dei casi preveduti dai due numeri seguenti, ha promosso od organizzato la 
cooperazione nel reato, ovvero diretto l'attività delle persone che sono concorse nel reato 
medesimo ;
3) per chi, nell'esercizio della sua autorità, direzione o vigilanza, ha determinato a commettere il 
reato persone ad esso soggette ;
4) per chi, fuori del caso preveduto dall'articolo 111, ha determinato a commettere il reato un 
minore di anni diciotto o una persona in stato di infermità o di deficienza psichica , ovvero si è 
comunque avvalso degli stessi o con gli stessi ha partecipato nella commissione di un delitto per il 
quale è previsto l'arresto in flagranza.
2. La pena è aumentata fino alla metà per chi si è avvalso di persona non imputabile o non punibile, 
a cagione di una condizione o qualità personale , o con la stessa ha partecipato nella commissione di
un delitto per il quale è previsto l'arresto in flagranza.
3. Se chi ha determinato altri a commettere il reato o si è avvalso di altri o con questi ha partecipato 
nella commissione del delitto ne è il genitore esercente la responsabilità genitoriale , nel caso 
previsto dal numero 4 del primo comma la pena è aumentata fino alla metà e in quello previsto dal 
secondo comma la pena è aumentata fino a due terzi.
4. Gli aggravamenti di pena stabiliti nei numeri 1, 2 e 3 di questo articolo si applicano anche se 
taluno dei partecipi al fatto non è imputabile o non è punibile.
Articolo n.113
Cooperazione nel delitto colposo.
1. Nel delitto colposo , quando l'evento è stato cagionato dalla cooperazione di più persone, 
ciascuna di queste soggiace alle pene stabilite per il delitto stesso.
2. La pena è aumentata per chi ha determinato altri a cooperare nel delitto, quando concorrono le 
condizioni stabilite nell'articolo 111 e nei numeri 3 e 4 dell'articolo 112.
Articolo n.114
Circostanze attenuanti.



1. Il giudice, qualora ritenga che l'opera prestata da taluna delle persone che sono concorse nel reato
a norma degli articoli 110 e 113 abbia avuto minima importanza nella preparazione o 
nell'esecuzione del reato, può diminuire la pena.
2. Tale disposizione non si applica nei casi indicati nell'articolo 112.
3. La pena può altresì essere diminuita per chi è stato determinato a commettere il reato o a 
cooperare nel reato, quando concorrono le condizioni stabilite nei numeri 3 e 4 del primo comma e 
nel terzo comma dell'articolo 112.
Articolo n.115
Accordo per commettere un reato. Istigazione.
1. Salvo che la legge disponga altrimenti , qualora due o più persone si accordino allo scopo di 
commettere un reato, e questo non sia commesso, nessuna di esse è punibile per il solo fatto 
dell'accordo.
2. Nondimeno, nel caso di accordo per commettere un delitto, il giudice può applicare una misura di
sicurezza.
3. Le stesse disposizioni si applicano nel caso di istigazione a commettere un reato , se la 
istigazione è stata accolta, ma il reato non è stato commesso.
4. Qualora la istigazione non sia stata accolta, e si sia trattato d'istigazione a un delitto, l'istigatore 
può essere sottoposto a misura di sicurezza.
Articolo n.116
Reato diverso da quello voluto da taluno dei concorrenti.
1. Qualora il reato commesso sia diverso da quello voluto da taluno dei concorrenti, anche questi ne
risponde, se l'evento è conseguenza della sua azione od omissione.
2. Se il reato commesso è più grave di quello voluto, la pena è diminuita riguardo a chi volle il reato
meno grave.
Articolo n.117
Mutamento del titolo del reato per taluno dei concorrenti.
1. Se, per le condizioni o le qualità personali del colpevole, o per i rapporti fra il colpevole e 
l'offeso, muta il titolo del reato per taluno di coloro che vi sono concorsi, anche gli altri rispondono 
dello stesso reato. Nondimeno, se questo è più grave, il giudice può, rispetto a coloro per i quali non
sussistono le condizioni, le qualità o i rapporti predetti, diminuire la pena.
Articolo n.118
Valutazione delle circostanze aggravanti o attenuanti.
1. Le circostanze che aggravano o diminuiscono le pene concernenti i motivi a delinquere, 
l'intensità del dolo, il grado della colpa e le circostanze inerenti alla persona del colpevole sono 
valutate soltanto riguardo alla persona cui si riferiscono.



Articolo n.119
Valutazione delle circostanze di esclusione della pena.
1. Le circostanze soggettive le quali escludono la pena per taluno di coloro che sono concorsi nel 
reato hanno effetto soltanto riguardo alla persona a cui si riferiscono.
2. Le circostanze oggettive che escludono la pena hanno effetto per tutti coloro che sono concorsi 
nel reato.
LIBRO PRIMO
DEI REATI IN GENERALE
TITOLO IV
Del reo e della persona offesa dal reato
CAPO IV
Della persona offesa dal reato
Articolo n.120
Diritto di querela.
1. Ogni persona offesa da un reato per cui non debba procedersi d'ufficio o dietro richiesta o istanza 
ha diritto di querela.
2. Per i minori degli anni quattordici e per gli interdetti a cagione d'infermità di mente , il diritto di 
querela è esercitato dal genitore o dal tutore.
3. I minori che hanno compiuto gli anni quattordici e gli inabilitati possono esercitare il diritto di 
querela , e possono altresì, in loro vece, esercitarlo il genitore ovvero il tutore o il curatore , 
nonostante ogni contraria dichiarazione di volontà, espressa o tacita, del minore o dell'inabilitato.
Articolo n.121
Diritto di querela esercitato da un curatore speciale.
1. Se la persona offesa è minore degli anni quattordici o inferma di mente, e non v'è chi ne abbia la 
rappresentanza , ovvero chi l'esercita si trovi con la persona medesima in conflitto di interessi, il 
diritto di querela è esercitato da un curatore speciale.
Articolo n.122
Querela di uno fra più offesi.
1. Il reato commesso in danno di più persone è punibile anche se la querela è proposta da una 
soltanto di esse.
Articolo n.123
Estensione della querela.



1. La querela si estende di diritto a tutti coloro che hanno commesso il reato.
Articolo n.124
Termine per proporre la querela. Rinuncia.
1. Salvo che la legge disponga altrimenti , il diritto di querela non può essere esercitato, decorsi tre 
mesi dal giorno della notizia del fatto che costituisce il reato.
2. Il diritto di querela non può essere esercitato se vi è stata rinuncia espressa o tacita da parte di 
colui al quale ne spetta l'esercizio.
3. Vi è rinuncia tacita, quando chi ha facoltà di proporre querela ha compiuto fatti incompatibili con 
la volontà di querelarsi.
4. La rinuncia si estende di diritto a tutti coloro che hanno commesso il reato.
Articolo n.125
Querela del minore o inabilitato nel caso di rinuncia del rappresentante.
1. La rinuncia alla facoltà di esercitare il diritto di querela, fatta dal genitore o dal tutore o dal 
curatore, non priva il minore, che ha compiuto gli anni quattordici, o l'inabilitato, del diritto di 
proporre querela.
Articolo n.126
Estinzione del diritto di querela.
1. Il diritto di querela si estingue con la morte della persona offesa.
2. Se la querela è stata già proposta, la morte della persona offesa non estingue il reato.
Articolo n.127
Richiesta di procedimento per delitti contro il Presidente della Repubblica.
1. Salvo quanto è disposto nel titolo primo del libro secondo di questo codice , qualora un delitto 
punibile a querela della persona offesa sia commesso in danno del Presidente della Repubblica, alla 
querela è sostituita la richiesta del ministro di grazia e giustizia.
Articolo n.128
Termine per la richiesta di procedimento.
1. Quando la punibilità di un reato dipende dalla richiesta dell'Autorità , la richiesta non può essere 
più proposta, decorsi tre mesi dal giorno in cui l'Autorità ha avuto notizia del fatto che costituisce il 
reato.
2. Quando la punibilità di un reato commesso all'estero dipende dalla presenza del colpevole nel 
territorio dello Stato , la richiesta non può essere più proposta, decorsi tre anni dal giorno in cui il 
colpevole si trova nel territorio dello Stato.



Articolo n.129
Irrevocabilità ed estensione della richiesta.
1. La richiesta dell'Autorità è irrevocabile.
2. Le disposizioni degli articoli 122 e 123 si applicano anche alla richiesta.
Articolo n.130
Istanza della persona offesa.
1. Quando la punibilità del reato dipende dall'istanza della persona offesa , l'istanza è regolata dalle 
disposizioni relative alla richiesta. Nondimeno, per quanto riguarda la capacità e la rappresentanza 
della persona offesa, si applicano le disposizioni relative alla querela.
Articolo n.131
Reato complesso. Procedibilità di ufficio.
1. Nei casi preveduti dall'articolo 84, per il reato complesso si procede sempre di ufficio, se per 
taluno dei reati, che ne sono elementi costitutivi o circostanze aggravanti, si deve procedere di 
ufficio.
LIBRO PRIMO
DEI REATI IN GENERALE
TITOLO V
Della non punibilità per particolare tenuità del fatto. Della modificazione, applicazione ed
esecuzione della pena. Rubrica modificata dall'art. 1 d.lg. 16 marzo 2015, n. 28. Il testo
precedente recitava: «Della modificazione, applicazione ed esecuzione della pena».
CAPO I
Della non punibilità per particolare tenuità del fatto. Della modificazione e applicazione della
pena Rubrica modificata dall'art. 1 d.lg. 16 marzo 2015, n. 28. Il testo precedente recitava:
«Della modificazione e applicazione della pena».
Articolo n.131 bis
Esclusione della punibilità per particolare tenuità del fatto.
1. Nei reati per i quali é prevista la pena detentiva non superiore nel massimo a cinque anni, ovvero 
la pena pecuniaria, sola o congiunta alla predetta pena, la punibilità é esclusa quando, per le 
modalità della condotta e per l'esiguità del danno o del pericolo, valutate ai sensi dell'articolo 133, 
primo comma, l'offesa é di particolare tenuità e il comportamento risulta non abituale.
2. L'offesa non può essere ritenuta di particolare tenuità, ai sensi del primo comma, quando l'autore 
ha agito per motivi abietti o futili, o con crudeltà, anche in danno di animali, o ha adoperato sevizie 
o, ancora, ha profittato delle condizioni di minorata difesa della vittima, anche in riferimento all'età 
della stessa ovvero quando la condotta ha cagionato o da essa sono derivate, quali conseguenze non 
volute, la morte o le lesioni gravissime di una persona.



3. Il comportamento é abituale nel caso in cui l'autore sia stato dichiarato delinquente abituale, 
professionale o per tendenza ovvero abbia commesso più reati della stessa indole, anche se ciascun 
fatto, isolatamente considerato, sia di particolare tenuità, nonché nel caso in cui si tratti di reati che 
abbiano ad oggetto condotte plurime, abituali e reiterate.
4. Ai fini della determinazione della pena detentiva prevista nel primo comma non si tiene conto 
delle circostanze, ad eccezione di quelle per le quali la legge stabilisce una pena di specie diversa da
quella ordinaria del reato e di quelle ad effetto speciale. In quest'ultimo caso ai fini dell'applicazione
del primo comma non si tiene conto del giudizio di bilanciamento delle circostanze di cui 
all'articolo 69.
5. La disposizione del primo comma si applica anche quando la legge prevede la particolare tenuità 
del danno o del pericolo come circostanza attenuante.
Articolo n.132
Potere discrezionale del giudice nell'applicazione della pena: limiti.
1. Nei limiti fissati dalla legge, il giudice applica la pena discrezionalmente; esso deve indicare i 
motivi che giustificano l'uso di tal potere discrezionale.
2. Nell'aumento o nella diminuzione della pena non si possono oltrepassare i limiti stabiliti per 
ciascuna specie di pena , salvi i casi espressamente determinati dalla legge.
Articolo n.133
Gravità del reato: valutazione agli effetti della pena.
1. Nell'esercizio del potere discrezionale indicato nell'articolo precedente , il giudice deve tener 
conto della gravità del reato, desunta:
1) dalla natura, dalla specie, dai mezzi, dall'oggetto, dal tempo, dal luogo e da ogni altra modalità 
dell'azione;
2) dalla gravità del danno o del pericolo cagionato alla persona offesa dal reato;
3) dalla intensità del dolo o dal grado della colpa.
2. Il giudice deve tener conto, altresì, della capacità a delinquere del colpevole , desunta:
1) dai motivi a delinquere e dal carattere del reo;
2) dai precedenti penali e giudiziari e, in genere, dalla condotta e dalla vita del reo, antecedenti al 
reato;
3) dalla condotta contemporanea o susseguente al reato;
4) dalle condizioni di vita individuale, familiare e sociale del reo.
Articolo n.133 bis
Condizioni economiche del reo; valutazione agli effetti della pena pecuniaria.
1. Nella determinazione dell'ammontare della multa o dell'ammenda il giudice deve tenere conto, 
oltre che dei criteri indicati dall'articolo precedente, anche delle condizioni economiche del reo.
2. Il giudice può aumentare la multa o l'ammenda stabilite dalla legge sino al triplo o diminuirle 



sino ad un terzo quando, per le condizioni economiche del reo, ritenga che la misura massima sia 
inefficace ovvero che la misura minima sia eccessivamente gravosa.
Articolo n.133 ter
Pagamento rateale della multa o dell'ammenda.
1. Il giudice, con la sentenza di condanna o con il decreto penale , può disporre, in relazione alle 
condizioni economiche del condannato, che la multa o l'ammenda venga pagata in rate mensili da 
tre a trenta. Ciascuna rata tuttavia non può essere inferiore a 15 euro.
2. In ogni momento il condannato può estinguere la pena mediante un unico pagamento.
Articolo n.134
Computo delle pene.
1. Le pene temporanee si applicano a giorni, a mesi e ad anni.
2. Nelle condanne a pene temporanee non si tien conto delle frazioni di giorno, e, in quelle a pene 
pecuniarie, delle frazioni di lire.
Articolo n.135
Ragguaglio fra pene pecuniarie e pene detentive.
1. Quando, per qualsiasi effetto giuridico , si deve eseguire un ragguaglio fra pene pecuniarie e pene
detentive, il computo ha luogo calcolando euro 250, o frazione di euro 250, di pena pecuniaria per 
un giorno di pena detentiva.
Articolo n.136
Modalità di conversione di pene pecuniarie.
1. Le pene della multa e dell'ammenda, non eseguite per insolvibilità del condannato, si convertono 
a norma di legge.
Articolo n.137
Custodia cautelare.
1. La custodia sofferta prima che la sentenza sia divenuta irrevocabile si detrae dalla durata 
complessiva della pena temporanea detentiva o dall'ammontare della pena pecuniaria 1.
2. La custodia cautelare è considerata, agli effetti della detrazione,  come reclusione od arresto2.
 
Articolo n.138
Pena e custodia cautelare per reati commessi all'estero.
1. Quando il giudizio seguito all'estero è rinnovato nello Stato , la pena scontata all'estero è sempre 



computata, tenendo conto della specie di essa; e, se vi è stata all'estero custodia cautelare, si 
applicano le disposizioni dell'articolo precedente.
Articolo n.139
Computo delle pene accessorie.
1. Nel computo delle pene accessorie temporanee non si tien conto del tempo in cui il condannato 
sconta la pena detentiva, o è sottoposto a misura di sicurezza detentiva , né del tempo in cui egli si è
sottratto volontariamente all'esecuzione della pena o della misura di sicurezza.
Articolo n.140
.
LIBRO PRIMO
DEI REATI IN GENERALE
TITOLO V
Della non punibilità per particolare tenuità del fatto. Della modificazione, applicazione ed
esecuzione della pena. Rubrica modificata dall'art. 1 d.lg. 16 marzo 2015, n. 28. Il testo
precedente recitava: «Della modificazione, applicazione ed esecuzione della pena».
CAPO II
Della esecuzione della pena
Articolo n.141
.
Articolo n.142
.
Articolo n.143
.
Articolo n.144
.
Articolo n.145
Remunerazione ai condannati per il lavoro prestato.
1. Negli stabilimenti penitenziari, ai condannati è corrisposta una remunerazione per il lavoro 



prestato.
2. Sulla remunerazione, salvo che l'adempimento delle obbligazioni sia altrimenti eseguito, sono 
prelevate nel seguente ordine:
1) le somme dovute a titolo di risarcimento del danno ;
2) le spese che lo Stato sostiene per il mantenimento del condannato ;
3) le somme dovute a titolo di rimborso delle spese del procedimento.
3..
Articolo n.146
Rinvio obbligatorio dell'esecuzione della pena.
1. L'esecuzione di una pena, che non sia pecuniaria, è differita:
1) se deve aver luogo nei confronti di donna incinta;
2) se deve aver luogo nei confronti di madre di infante di età inferiore ad anni uno;
3) se deve aver luogo nei confronti di persona affetta da AIDS conclamata o da grave deficienza 
immunitaria accertate ai sensi dell'articolo 286-bis, comma 2, del codice di procedura penale, 
ovvero da altra malattia particolarmente grave per effetto della quale le sue condizioni di salute 
risultano incompatibili con lo stato di detenzione, quando la persona si trova in una fase della 
malattia così avanzata da non rispondere più, secondo le certificazioni del servizio sanitario 
penitenziario o esterno, ai trattamenti disponibili e alle terapie curative.
2. Nei casi previsti dai numeri 1) e 2) del primo comma il differimento non opera o, se concesso, è 
revocato se la gravidanza si interrompe, se la madre è dichiarata decaduta dalla responsabilità 
genitoriale sul figlio ai sensi dell'articolo 330 del codice civile, il figlio muore, viene abbandonato 
ovvero affidato ad altri, sempreché l'interruzione di gravidanza o il parto siano avvenuti da oltre due
mesi.
Articolo n.147
Rinvio facoltativo dell'esecuzione della pena.
1. L'esecuzione di una pena può essere differita :
1) se è presentata domanda di grazia , e l'esecuzione della pena non deve esser differita a norma 
dell'articolo precedente;
2) se una pena restrittiva della libertà personale deve essere eseguita contro chi si trova in 
condizioni di grave infermità fisica;
3) se una pena restrittiva della libertà personale deve essere eseguita nei confronti di madre di prole 
di età inferiore a tre anni.
2. Nel caso indicato nel numero 1, l'esecuzione della pena non può essere differita per un periodo 
superiore complessivamente a sei mesi, a decorrere dal giorno in cui la sentenza è divenuta 
irrevocabile , anche se la domanda di grazia è successivamente rinnovata.
3. Nel caso indicato nel numero 3) del primo comma il provvedimento è revocato, qualora la madre 
sia dichiarata decaduta dalla responsabilità genitoriale sul figlio ai sensi dell'articolo 330 del codice 
civile, il figlio muoia, venga abbandonato ovvero affidato ad altri che alla madre.



4. Il provvedimento di cui al primo comma non può essere adottato o, se adottato, è revocato se 
sussiste il concreto pericolo della commissione di delitti.
Articolo n.148
Infermità psichica sopravvenuta al condannato.
1. Se, prima dell'esecuzione di una pena restrittiva della libertà personale o durante l'esecuzione, 
sopravviene al condannato una infermità psichica , il giudice, qualora ritenga che l'infermità sia tale 
da impedire l'esecuzione della pena, ordina che questa sia differita o sospesa e che il condannato sia 
ricoverato in un ospedale psichiatrico giudiziario, ovvero in una casa di cura e di custodia. Il giudice
può disporre che il condannato, invece che in un ospedale psichiatrico giudiziario , sia ricoverato in 
un ospedale psichiatrico civile , se la pena inflittagli sia inferiore a tre anni di reclusione o di 
arresto, e non si tratti di delinquente o contravventore abituale o professionale o di delinquente per 
tendenza.
2. Il provvedimento di ricovero è revocato, e il condannato è sottoposto all'esecuzione della pena, 
quando sono venute meno le ragioni che hanno determinato tale provvedimento.
Articolo n.149
.
LIBRO PRIMO
DEI REATI IN GENERALE
TITOLO VI
Della estinzione del reato e della pena
CAPO I
Della estinzione del reato Per i reati di competenza del giudice di pace, v. l'art. 35 (Estinzione
del reato conseguente a condotte riparatorie) d.lg. 28 agosto 2000, n. 274.
Articolo n.150
Morte del reo prima della condanna.
1. La morte del reo, avvenuta prima della condanna , estingue il reato.
Articolo n.151
Amnistia.
1. L'amnistia estingue il reato, e, se vi è stata condanna , fa cessare l'esecuzione della condanna e le 
pene accessorie.
2. Nel concorso di più reati, l'amnistia si applica ai singoli reati per i quali è conceduta.
3. La estinzione del reato per effetto dell'amnistia è limitata ai reati commessi a tutto il giorno 
precedente la data del decreto , salvo che questo stabilisca una data diversa.



4. L'amnistia può essere sottoposta a condizioni o ad obblighi.
5. L'amnistia non si applica ai recidivi, nei casi preveduti dai capoversi dell'articolo 99, né ai 
delinquenti abituali , o professionali o per tendenza , salvo che il decreto disponga diversamente.
[NB] La Corte costituzionale, con sentenza 14 luglio 1971, n. 175, ha dichiarato l'illegittimità 
costituzionale del presente comma «nella parte in cui esclude la rinunzia, con le conseguenze 
indicate in motivazione, all'applicazione dell'amnistia».
Articolo n.152
Remissione della querela.
1. Nei delitti punibili a querela della persona offesa, la remissione estingue il reato.
2. La remissione è processuale o extraprocessuale. La remissione extraprocessuale è espressa o 
tacita. Vi è remissione tacita, quando il querelante ha compiuto fatti incompatibili con la volontà di 
persistere nella querela.
3. La remissione può intervenire solo prima della condanna , salvi i casi per i quali la legge 
disponga altrimenti.
4. La remissione non può essere sottoposta a termini o a condizioni. Nell'atto di remissione può 
essere fatta rinuncia al diritto alle restituzioni e al risarcimento del danno.
Articolo n.153
Esercizio del diritto di remissione. Incapaci.
1. Per i minori degli anni quattordici e per gli interdetti a cagione di infermità di mente , il diritto di 
remissione è esercitato dal loro legale rappresentante.
2. I minori , che hanno compiuto gli anni quattordici, e gli inabilitati possono esercitare il diritto di 
remissione, anche quando la querela è stata proposta dal rappresentante , ma, in ogni caso, la 
remissione non ha effetto senza l'approvazione di questo.
3. Il rappresentante può rimettere la querela proposta da lui o dal rappresentato , ma la remissione 
non ha effetto, se questi manifesta volontà contraria.
4. Le disposizioni dei capoversi precedenti si applicano anche nel caso in cui il minore raggiunge 
gli anni quattordici, dopo che è stata proposta la querela.
Articolo n.154
Più querelanti: remissione di uno solo.
1. Se la querela è stata proposta da più persone, il reato non si estingue se non interviene la 
remissione di tutti i querelanti.
2. Se tra più persone offese da un reato taluna soltanto ha proposto querela , la remissione, che 
questa ha fatto, non pregiudica il diritto di querela delle altre.
Articolo n.155
Accettazione della remissione.



1. La remissione non produce effetto, se il querelato l'ha espressamente o tacitamente ricusata. Vi è 
ricusa tacita, quando il querelato ha compiuto fatti incompatibili con la volontà di accettare la 
remissione.
2. La remissione fatta a favore anche di uno soltanto fra coloro che hanno commesso il reato si 
estende a tutti , ma non produce effetto per chi l'abbia ricusata.
3. Per quanto riguarda la capacità di accettare la remissione, si osservano le disposizioni 
dell'articolo 153.
4. Se il querelato è un minore o un infermo di mente, e nessuno ne ha la rappresentanza, ovvero chi 
la esercita si trova con esso in conflitto di interessi, la facoltà di accettare la remissione è esercitata 
da un curatore speciale.
Articolo n.156
Estinzione del diritto di remissione.
1. Il diritto di remissione si estingue con la morte della persona offesa dal reato.
[NB] La Corte costituzionale, con sentenza 19 giugno 1975, n. 151, ha dichiarato l'illegittimità 
costituzionale del presente articolo «nella parte in cui non attribuisce l'esercizio del diritto di 
remissione della querela agli eredi della persona offesa dal reato, allorché tutti vi consentano».
Articolo n.157
Prescrizione. Tempo necessario a prescrivere. 12
1. La prescrizione estingue il reato decorso il tempo corrispondente al massimo della pena edittale 
stabilita dalla legge e comunque un tempo non inferiore a sei anni se si tratta di delitto e a quattro 
anni se si tratta di contravvenzione, ancorché puniti con la sola pena pecuniaria  3.
2. Per determinare il tempo necessario a prescrivere si ha riguardo alla pena stabilita dalla legge per 
il reato consumato o tentato, senza tener conto della diminuzione per le circostanze attenuanti e 
dell'aumento per le circostanze aggravanti, salvo che per le aggravanti per le quali la legge 
stabilisce una pena di specie diversa da quella ordinaria e per quelle ad effetto speciale, nel qual 
caso si tiene conto dell'aumento massimo di pena previsto per l'aggravante.
3. Non si applicano le disposizioni dell'articolo 69 e il tempo necessario a prescrivere è determinato 
a norma del secondo comma.
4. Quando per il reato la legge stabilisce congiuntamente o alternativamente la pena detentiva e la 
pena pecuniaria, per determinare il tempo necessario a prescrivere si ha riguardo soltanto alla pena 
detentiva.
5. Quando per il reato la legge stabilisce pene diverse da quella detentiva e da quella pecuniaria, si 
applica il termine di tre anni 4.
6. I termini di cui ai commi che precedono sono raddoppiati per i reati di cui agli articoli 375, terzo 
comma, 449 , 589, secondo e terzo comma, e 589-bis, nonché per i reati di cui all'articolo 51, 
commi 3-bis e 3-quater, del codice di procedura penale. I termini di cui ai commi che precedono 
sono altresì raddoppiati per i delitti di cui al titolo VI-bis del libro secondo, per il reato di cui 
all'articolo 572 e per i reati di cui alla sezione I del capo III del titolo XII del libro II e di cui agli 
articoli 609-bis, 609-quater, 609-quinquies e 609-octies, salvo che risulti la sussistenza delle 
circostanze attenuanti contemplate dal terzo comma dell'articolo 609-bis ovvero dal quarto comma 
dell'articolo 609-quater 5. 6



7. La prescrizione è sempre espressamente rinunciabile dall'imputato.
8. La prescrizione non estingue i reati per i quali la legge prevede la pena dell'ergastolo, anche come
effetto dell'applicazione di circostanze aggravanti.
 
[NB:] 
La Corte Costituzionale 18 gennaio 2008, n. 2 ha dichiarato non fondata, nei sensi di cui in 
motivazione, le questioni di legittimità costituzionali dell'art. 157, primo e quinto comma, del 
codice penale, come sostituiti dall'art. 6, l. 5 dicembre 2005, n. 251, sollevate in riferimento all'art. 3
Cost.
La Corte Costituzionale 18 gennaio 2008, n. 2 ha dichiarato non fondata, nei sensi di cui in 
motivazione, le questioni di legittimità costituzionali dell'art. 157, primo e quinto comma, del 
codice penale, come sostituiti dall'art. 6, l. 5 dicembre 2005, n. 251, sollevate in riferimento all'art. 3
Cost.
[NB:] La Corte Costituzionale, con sentenza 28 maggio 2014, n. 143, ha dichiarato l'illegittimità 
costituzionale del presente comma, «nella parte in cui prevede che i termini di cui ai precedenti 
commi del medesimo articolo sono raddoppiati per il reato di incendio colposo (art. 449, in 
riferimento all'art. 423 del codice penale)».
Articolo n.158
Decorrenza del termine della prescrizione.
1. Il termine della prescrizione decorre, per il reato consumato, dal giorno della consumazione ; per 
il reato tentato , dal giorno in cui è cessata l'attività del colpevole; per il reato permanente, dal 
giorno in cui è cessata la permanenza  1.
2. Quando la legge fa dipendere la punibilità del reato dal verificarsi di una condizione , il termine 
della prescrizione decorre dal giorno in cui la condizione si è verificata. Nondimeno, nei reati 
punibili a querela , istanza o richiesta , il termine della prescrizione decorre dal giorno del 
commesso reato.
3. Per i reati previsti dall’articolo 392, comma 1-bis, del codice di procedura penale, se commessi 
nei confronti di minore, il termine della prescrizione decorre dal compimento del diciottesimo anno 
di età della persona offesa, salvo che l’azione penale sia stata esercitata precedentemente. In 
quest’ultimo caso il termine di prescrizione decorre dall’acquisizione della notizia di reato 2.
 
Articolo n.159
Sospensione del corso della prescrizione   1.
1. Il corso della prescrizione rimane sospeso in ogni caso in cui la sospensione del procedimento o 
del processo penale o dei termini di custodia cautelare è imposta da una particolare disposizione di 
legge, oltre che nei casi di:
1) autorizzazione a procedere, dalla data del provvedimento con cui il pubblico ministero presenta 
la richiesta sino al giorno in cui l’autorità competente la accoglie;2
2) deferimento della questione ad altro giudizio, sino al giorno in cui viene decisa la questione;3



3) sospensione del procedimento o del processo penale per ragioni di impedimento delle parti e dei 
difensori ovvero su richiesta dell'imputato o del suo difensore. In caso di sospensione del processo 
per impedimento delle parti o dei difensori, l'udienza non può essere differita oltre il sessantesimo 
giorno successivo alla prevedibile cessazione dell'impedimento, dovendosi avere riguardo in caso 
contrario al tempo dell'impedimento aumentato di sessanta giorni. Sono fatte salve le facoltà 
previste dall'articolo 71, commi 1 e 5, del codice di procedura penale;
3-bis) sospensione del procedimento penale ai sensi dell'articolo 420-quaterdel codice di procedura 
penale ;4
3-ter) rogatorie all’estero, dalla data del provvedimento che dispone una rogatoria sino al giorno in 
cui l’autorità richiedente riceve la documentazione richiesta, o comunque decorsi sei mesi dal 
provvedimento che dispone la rogatoria 56. 
2. Il corso della prescrizione rimane altresì sospeso nei seguenti casi:
1) dal termine previsto dall’articolo 544 del codice di procedura penale per il deposito della 
motivazione della sentenza di condanna di primo grado, anche se emessa in sede di rinvio, sino alla 
pronuncia del dispositivo della sentenza che definisce il grado successivo di giudizio, per un tempo 
comunque non superiore a un anno e sei mesi;
2) dal termine previsto dall’articolo 544 del codice di procedura penale per il deposito della 
motivazione della sentenza di condanna di secondo grado, anche se emessa in sede di rinvio, sino 
alla pronuncia del dispositivo della sentenza definitiva, per un tempo comunque non superiore a un 
anno e sei mesi 7.
3. I periodi di sospensione di cui al secondo comma sono computati ai fini della determinazione del 
tempo necessario a prescrivere dopo che la sentenza del grado successivo ha prosciolto l’imputato 
ovvero ha annullato la sentenza di condanna nella parte relativa all’accertamento della 
responsabilità o ne ha dichiarato la nullità ai sensi dell’articolo 604, commi 1, 4 e 5-bis, del codice 
di procedura penale 8.
4. Se durante i termini di sospensione di cui al secondo comma si verifica un’ulteriore causa di 
sospensione di cui al primo comma, i termini sono prolungati per il periodo corrispondente  9.
5. La prescrizione riprende il suo corso dal giorno in cui è cessata la causa della sospensione.
6. Nel caso di sospensione del procedimento ai sensi dell'articolo 420-quater del codice di 
procedura penale, la durata della sospensione della prescrizione del reato non può superare i termini
previsti dal secondo comma dell'articolo 161 del presente codice 10.
 
[NB:] La Corte Costituzionale, con sentenza 25 marzo 2015, n. 45, , nella versione precedente alla 
modifica operata dalla l. 2017, n. 103,  ha dichiarato l’illegittimità costituzionale del comma, nella 
parte in cui: «ove lo stato mentale dell’imputato sia tale da impedirne la cosciente partecipazione al 
procedimento e questo venga sospeso, non esclude la sospensione della prescrizione quando è 
accertato che tale stato è irreversibile».
Articolo n.160
Interruzione del corso della prescrizione  12.
1. Il corso della prescrizione è interrotto dalla sentenza di condanna o dal decreto di condanna.
2. Interrompono pure la prescrizione l'ordinanza che applica le misure cautelari personali e quella di
convalida del fermo o dell'arresto , l'interrogatorio reso davanti al pubblico ministero o alla polizia 



giudiziaria, su delega del pubblico ministero, o al giudice , l'invito a presentarsi al pubblico 
ministero per rendere l'interrogatorio , il provvedimento del giudice di fissazione dell'udienza in 
camera di consiglio per la decisione sulla richiesta di archiviazione , la richiesta di rinvio a 
giudizio , il decreto di fissazione della udienza preliminare , l'ordinanza che dispone il giudizio 
abbreviato , il decreto di fissazione della udienza per la decisione sulla richiesta di applicazione 
della pena , la presentazione o la citazione per il giudizio direttissimo , il decreto che dispone il 
giudizio immediato , il decreto che dispone il giudizio e il decreto di citazione a giudizio  34.
3. La prescrizione interrotta comincia nuovamente a decorrere dal giorno della interruzione. Se più 
sono gli atti interruttivi, la prescrizione decorre dall'ultimo di essi; ma in nessun caso i termini 
stabiliti nell'articolo 157 possono essere prolungati oltre i termini di cui all'articolo 161, secondo 
comma, fatta eccezione per i reati di cui all'articolo 51, commi 3-bis e 3-quater, del codice di 
procedura penale  5.
 
Articolo n.161
Effetti della sospensione e della interruzione.
1. L’interruzione della prescrizione ha effetto per tutti coloro che hanno commesso il reato. La 
sospensione della prescrizione ha effetto limitatamente agli imputati nei cui confronti si sta 
procedendo 1.
 
2. Salvo che si proceda per i reati di cui all'articolo 51, commi 3-bis e 3-quater, del codice di 
procedura penale, in nessun caso l'interruzione della prescrizione può comportare l'aumento di più 
di un quarto del tempo necessario a prescrivere, della metà per i reati di cui agli articoli 318, 319, 
319-ter, 319- quater, 320, 321, 322-bis, limitatamente ai delitti richiamati dal presente comma, e 
640-bis, nonchénei casi di cui all'articolo 99, secondo comma, di due terzi nel caso di cui all'articolo
99, quarto comma, e del doppio nei casi di cui agli articoli 102, 103 e 105  23.
 
Articolo n.162
Oblazione nelle contravvenzioni.
1. Nelle contravvenzioni, per le quali la legge stabilisce la sola pena dell'ammenda, il 
contravventore è ammesso a pagare, prima dell'apertura del dibattimento , ovvero prima del decreto 
di condanna , una somma corrispondente alla terza parte del massimo della pena stabilita dalla legge
per la contravvenzione commessa, oltre le spese del procedimento.
2. Il pagamento estingue il reato.
Articolo n.162 bis
Oblazione nelle contravvenzioni punite con pene alternative.
1. Nelle contravvenzioni per le quali la legge stabilisce la pena alternativa dell'arresto o 
dell'ammenda, il contravventore può essere ammesso a pagare, prima dell'apertura del 
dibattimento , ovvero prima del decreto di condanna , una somma corrispondente alla metà del 
massimo dell'ammenda stabilita dalla legge per la contravvenzione commessa, oltre le spese del 



procedimento.
2. Con la domanda di oblazione il contravventore deve depositare la somma corrispondente alla 
metà del massimo dell'ammenda.
3. L'oblazione non è ammessa quando ricorrono i casi previsti dal terzo capoverso dell'articolo 99, 
dall'articolo 104 o dall'articolo 105, né quando permangono conseguenze dannose o pericolose del 
reato eliminabili da parte del contravventore.
4. In ogni altro caso il giudice può respingere con ordinanza la domanda di oblazione, avuto 
riguardo alla gravità del fatto.
5. La domanda può essere riproposta sino all'inizio della discussione finale del dibattimento di 
primo grado.
6. Il pagamento delle somme indicate nella prima parte del presente articolo estingue il reato.
Articolo n.162 ter
Estinzione del reato per condotte riparatorie 1.
 
. Nei casi di procedibilità a querela soggetta a remissione, il giudice dichiara estinto il reato, sentite 
le parti e la persona offesa, quando l’imputato ha riparato interamente, entro il termine massimo 
della dichiarazione di apertura del dibattimento di primo grado, il danno cagionato dal reato, 
mediante le restituzioni o il risarcimento, e ha eliminato, ove possibile, le conseguenze dannose o 
pericolose del reato. Il risarcimento del danno può essere riconosciuto anche in seguito ad offerta 
reale ai sensi degli articoli 1208 e seguenti del codice civile, formulata dall’imputato e non accettata
dalla persona offesa, ove il giudice riconosca la congruità della somma offerta a tale titolo.
. Quando dimostra di non aver potuto adempiere, per fatto a lui non addebitabile, entro il termine di 
cui al primo comma, l’imputato può chiedere al giudice la fissazione di un ulteriore termine, non 
superiore a sei mesi, per provvedere al pagamento, anche in forma rateale, di quanto dovuto a titolo 
di risarcimento; in tal caso il giudice, se accoglie la richiesta, ordina la sospensione del processo e 
fissa la successiva udienza alla scadenza del termine stabilito e comunque non oltre novanta giorni 
dalla predetta scadenza, imponendo specifiche prescrizioni. Durante la sospensione del processo, il 
corso della prescrizione resta sospeso. Si applica l’articolo 240, secondo comma.
. Il giudice dichiara l’estinzione del reato, di cui al primo comma, all’esito positivo delle condotte 
riparatorie.
Articolo n.163
Sospensione condizionale della pena.
1. Nel pronunciare sentenza di condanna alla reclusione o all'arresto per un tempo non superiore a 
due anni, ovvero a pena pecuniaria che, sola o congiunta alla pena detentiva e ragguagliata a norma 
dell'articolo 135, sia equivalente ad una pena privativa della libertà personale per un tempo non 
superiore, nel complesso, a due anni, il giudice può ordinare che l'esecuzione della pena rimanga 
sospesa per il termine di cinque anni se la condanna è per delitto e di due anni se la condanna è per 
contravvenzione. In caso di sentenza di condanna a pena pecuniaria congiunta a pena detentiva non
superiore a due anni, quando la pena nel complesso, ragguagliata a norma dell'articolo 135, sia 
superiore a due anni, il giudice può ordinare che l'esecuzione della pena detentiva rimanga sospesa.
2. Se il reato è stato commesso da un minore degli anni diciotto, la sospensione può essere ordinata 



quando si infligga una pena restrittiva della libertà personale non superiore a tre anni, ovvero una 
pena pecuniaria che, sola o congiunta alla pena detentiva e ragguagliata a norma dell'articolo 135, 
sia equivalente ad una pena privativa della libertà personale per un tempo non superiore, nel 
complesso, a tre anni. In caso di sentenza di condanna a pena pecuniaria congiunta a pena detentiva 
non superiore a tre anni, quando la pena nel complesso, ragguagliata a norma dell'articolo 135, sia 
superiore a tre anni, il giudice può ordinare che l'esecuzione della pena detentiva rimanga sospesa.
3. Se il reato è stato commesso da persona di età superiore agli anni diciotto ma inferiore agli anni 
ventuno o da chi ha compiuto gli anni settanta, la sospensione può essere ordinata quando si 
infligga una pena restrittiva della libertà personale non superiore a due anni e sei mesi ovvero una 
pena pecuniaria che, sola o congiunta alla pena detentiva e ragguagliata a norma dell'articolo 135, 
sia equivalente ad una pena privativa della libertà personale per un tempo non superiore, nel 
complesso, a due anni e sei mesi. In caso di sentenza di condanna a pena pecuniaria congiunta a 
pena detentiva non superiore a due anni e sei mesi, quando la pena nel complesso, ragguagliata a 
norma dell'articolo 135, sia superiore a due anni e sei mesi, il giudice può ordinare che l'esecuzione 
della pena detentiva rimanga sospesa.
4. Qualora la pena inflitta non sia superiore ad un anno e sia stato riparato interamente il danno, 
prima che sia stata pronunciata la sentenza di primo grado, mediante il risarcimento di esso e, 
quando sia possibile, mediante le restituzioni, nonché qualora il colpevole, entro lo stesso termine e 
fuori del caso previsto nel quarto comma dell'articolo 56, si sia adoperato spontaneamente ed 
efficacemente per elidere o attenuare le conseguenze dannose o pericolose del reato da lui 
eliminabili, il giudice può ordinare che l'esecuzione della pena, determinata nel caso di pena 
pecuniaria ragguagliandola a norma dell'articolo 135, rimanga sospesa per il termine di un anno.
Articolo n.164
Limiti entro i quali è ammessa la sospensione condizionale della pena.
1. La sospensione condizionale della pena è ammessa soltanto se, avuto riguardo alle circostanze 
indicate nell'articolo 133, il giudice presume che il colpevole si asterrà dal commettere ulteriori reati
.
2. La sospensione condizionale della pena non può essere conceduta:
1) a chi ha riportato una precedente condanna a pena detentiva per delitto, anche se è intervenuta la 
riabilitazione , né al delinquente o contravventore abituale o professionale ;
2) allorché alla pena inflitta deve essere aggiunta una misura di sicurezza personale , perché il reo è 
persona che la legge presume socialmente pericolosa.
3. La sospensione condizionale della pena rende inapplicabili le misure di sicurezza, tranne che si 
tratti della confisca.
4. La sospensione condizionale della pena non può essere concessa più di una volta. Tuttavia il 
giudice, nell'infliggere una nuova condanna, può disporre la sospensione condizionale qualora la 
pena da infliggere, cumulata con quella irrogata con la precedente condanna anche per delitto, non 
superi i limiti stabiliti dall'articolo 163.
[NB] La Corte costituzionale, con sentenza 28 aprile 1976, n. 95, ha dichiarato l'illegittimità 
costituzionale del presente comma «nella parte in cui non consente la concessione della sospensione
condizionale della pena a chi ha già riportato una precedente condanna a pena detentiva per delitto 
non sospesa, qualora la pena da infliggere cumulata con quella irrogata con la condanna precedente 
non superi i limiti stabiliti dall'articolo 163 del codice penale».



Articolo n.165
Obblighi del condannato.
1. La sospensione condizionale della pena può essere subordinata all'adempimento dell'obbligo 
delle restituzioni, al pagamento della somma liquidata a titolo di risarcimento del danno o 
provvisoriamente assegnata sull'ammontare di esso e alla pubblicazione della sentenza a titolo di 
riparazione del danno ; può altresì essere subordinata, salvo che la legge disponga altrimenti, 
all'eliminazione delle conseguenze dannose o pericolose del reato, ovvero, se il condannato non si 
oppone, alla prestazione di attività non retribuita a favore della collettività per un tempo 
determinato comunque non superiore alla durata della pena sospesa , secondo le modalità indicate 
dal giudice nella sentenza di condanna.
2. La sospensione condizionale della pena, quando è concessa a persona che ne ha già usufruito , 
deve essere subordinata all'adempimento di uno degli obblighi previsti nel comma precedente.
3. La disposizione del secondo comma non si applica qualora la sospensione condizionale della 
pena sia stata concessa ai sensi del quarto comma dell'articolo 163.
4. Nei casi di condanna per i reati previsti dagli articoli 314, 317, 318, 319, 319-ter, 319-quater, 320
e 322-bis, la sospensione condizionale della pena è comunque subordinata al pagamento di una 
somma equivalente al profitto del reato ovvero all'ammontare di quanto indebitamente percepito dal
pubblico ufficiale o dall'incaricato di un pubblico servizio, a titolo di riparazione pecunaria in 
favore dell'amministrazione lesa dalla condotta del pubblico ufficiale o dell'incaricato di un 
pubblico servizio, ovvero, nel caso di cui all'articolo 319-ter, in favore dell'amministrazione della 
giustizia, fermo restando il diritto all'ulteriore eventuale risarcimento del danno.
5. Il giudice nella sentenza stabilisce il termine entro il quale gli obblighi devono essere adempiuti.
Articolo n.166
Effetti della sospensione.
1. La sospensione condizionale della pena si estende alle pene accessorie.
2. La condanna a pena condizionalmente sospesa non può costituire in alcun caso, di per sé sola, 
motivo per l'applicazione di misure di prevenzione, né d'impedimento all'accesso a posti di lavoro 
pubblici o privati tranne i casi specificamente previsti dalla legge, né per il diniego di concessioni, 
di licenze o di autorizzazioni necessarie per svolgere attività lavorativa.
Articolo n.167
Estinzione del reato.
1. Se, nei termini stabiliti, il condannato non commette un delitto, ovvero una contravvenzione della
stessa indole , e adempie gli obblighi impostigli , il reato è estinto.
2. In tal caso non ha luogo la esecuzione delle pene.
Articolo n.168
Revoca della sospensione.
1. Salva la disposizione dell'ultimo comma dell'articolo 164, la sospensione condizionale della pena 
è revocata di diritto , qualora, nei termini stabiliti, il condannato:



1) commetta un delitto ovvero una contravvenzione della stessa indole , per cui venga inflitta una 
pena detentiva, o non adempia agli obblighi impostigli ;
2) riporti un'altra condanna per un delitto anteriormente commesso a pena che, cumulata a quella 
precedentemente sospesa, supera i limiti stabiliti dall'articolo 163.
2. Qualora il condannato riporti una altra condanna per un delitto anteriormente commesso, a pena 
che, cumulata a quella precedentemente sospesa, non supera i limiti stabiliti dall'articolo 163, il 
giudice, tenuto conto dell'indole e della gravità del reato, può revocare l'ordine di sospensione 
condizionale della pena.
3. La sospensione condizionale della pena è altresì revocata quando è stata concessa in violazione 
dell'articolo 164, quarto comma, in presenza di cause ostative. La revoca è disposta anche se la 
sospensione è stata concessa ai sensi del comma 3 dell'articolo 444 del codice di procedura penale.
Articolo n.168 bis
Sospensione del procedimento con messa alla prova dell'imputato  1 2 3.
1. Nei procedimenti per reati puniti con la sola pena edittale pecuniaria o con la pena edittale 
detentiva non superiore nel massimo a quattro anni, sola, congiunta o alternativa alla pena 
pecuniaria, nonché per i delitti indicati dal comma 2 dell'articolo 550 del codice di procedura 
penale, l'imputato può chiedere la sospensione del processo con messa alla prova.
2. La messa alla prova comporta la prestazione di condotte volte all'eliminazione delle conseguenze 
dannose o pericolose derivanti dal reato, nonché, ove possibile, il risarcimento del danno dallo 
stesso cagionato. Comporta altresì l'affidamento dell'imputato al servizio sociale, per lo svolgimento
di un programma che può implicare, tra l'altro, attività di volontariato di rilievo sociale, ovvero 
l'osservanza di prescrizioni relative ai rapporti con il servizio sociale o con una struttura sanitaria, 
alla dimora, alla libertà di movimento, al divieto di frequentare determinati locali.
3. La concessione della messa alla prova è inoltre subordinata alla prestazione di lavoro di pubblica 
utilità. Il lavoro di pubblica utilità consiste in una prestazione non retribuita, affidata tenendo conto 
anche delle specifiche professionalità ed attitudini lavorative dell'imputato, di durata non inferiore a
dieci giorni, anche non continuativi, in favore della collettività, da svolgere presso lo Stato, le 
regioni, le province, i comuni, le aziende sanitarie o presso enti o organizzazioni, anche 
internazionali, che operano in Italia, di assistenza sociale, sanitaria e di volontariato. La prestazione 
è svolta con modalità che non pregiudichino le esigenze di lavoro, di studio, di famiglia e di salute 
dell'imputato e la sua durata giornaliera non può superare le otto ore.
4. La sospensione del procedimento con messa alla prova dell'imputato non può essere concessa più
di una volta.
5. La sospensione del procedimento con messa alla prova non si applica nei casi previsti dagli 
articoli 102, 103, 104, 105 e 108.
 
[NB:] V. C. cost. 21 luglio 2016, n. 201, che ha dichiarato l’illegittimità costituzionale dell’art. 460, 
comma 1, lett. e),c.p.p., nella parte in cui non prevede che il decreto penale di condanna contenga 
l’avviso della facoltà dell’imputato di chiedere mediante l’opposizione la sospensione del 
procedimento con messa alla prova.
Articolo n.168 ter



Effetti della sospensione del procedimento con messa alla prova.
1. Durante il periodo di sospensione del procedimento con messa alla prova il corso della 
prescrizione del reato è sospeso. Non si applicano le disposizioni del primo comma dell'articolo 
161.
2. L'esito positivo della prova estingue il reato per cui si procede. L'estinzione del reato non 
pregiudica l'applicazione delle sanzioni amministrative accessorie, ove previste dalla legge.
Articolo n.168 quater
Revoca della sospensione del procedimento con messa alla prova.
1. La sospensione del procedimento con messa alla prova è revocata:
1) in caso di grave o reiterata trasgressione al programma di trattamento o alle prescrizioni imposte, 
ovvero di rifiuto alla prestazione del lavoro di pubblica utilità;
2) in caso di commissione, durante il periodo di prova, di un nuovo delitto non colposo ovvero di un
reato della stessa indole rispetto a quello per cui si procede
Articolo n.169
Perdono giudiziale per i minori degli anni diciotto.
1. Se, per il reato commesso dal minore degli anni diciotto, la legge stabilisce una pena restrittiva 
della libertà personale non superiore nel massimo a due anni, ovvero una pena pecuniaria non 
superiore nel massimo a 5 euro, anche se congiunta a detta pena, il giudice può astenersi dal 
pronunciare il rinvio a giudizio, quando, avuto riguardo alle circostanze indicate nell'articolo 133, 
presume che il colpevole si asterrà dal commettere ulteriori reati.
2. Qualora si proceda al giudizio il giudice può, nella sentenza, per gli stessi motivi, astenersi dal 
pronunciare condanna.
3. Le disposizioni precedenti non si applicano nei casi preveduti dal numero 1 del primo capoverso 
dell'articolo 164.
4. Il perdono giudiziale non può essere conceduto più di una volta.
[NB] La Corte costituzionale, con sentenza 5 luglio 1973, n. 108, ha dichiarato l'illegittimità 
costituzionale del presente comma «nella parte in cui non consente che possa estendersi il perdono 
giudiziale ad altri reati che si legano col vincolo della continuazione a quelli per i quali è stato 
concesso il beneficio» e con sentenza 7 luglio 1976, n. 154 «nella parte in cui esclude che possa 
concedersi un nuovo perdono giudiziale in caso di reato commesso anteriormente alla prima 
sentenza di perdono e di pena che, cumulata con quella precedente, non superi i limiti per 
l'applicazione del beneficio» (materialmente corretta con Corte Costituzionale, ordinanza 29 
dicembre 1976, n. 274).
Articolo n.170
Estinzione di un reato che sia presupposto, elemento costitutivo o circostanza aggravante di
un altro reato.
1. Quando un reato è il presupposto di un altro reato, la causa che lo estingue non si estende all'altro
reato.



2. La causa estintiva di un reato, che è elemento costitutivo o circostanza aggravante di un reato 
complesso, non si estende al reato complesso.
3. L'estinzione di taluno fra più reati connessi non esclude, per gli altri, l'aggravamento di pena 
derivante dalla connessione.
LIBRO PRIMO
DEI REATI IN GENERALE
TITOLO VI
Della estinzione del reato e della pena
CAPO II
Della estinzione della pena
Articolo n.171
Morte del reo dopo la condanna.
1. La morte del reo, avvenuta dopo la condanna , estingue la pena.
Articolo n.172
Estinzione delle pene della reclusione e della multa per decorso del tempo.
1. La pena della reclusione si estingue col decorso di un tempo pari al doppio della pena inflitta e, in
ogni caso, non superiore a trenta e non inferiore a dieci anni.
2. La pena della multa si estingue nel termine di dieci anni.
3. Quando, congiuntamente alla pena della reclusione, è inflitta la pena della multa, per l'estinzione 
dell'una e dell'altra pena si ha riguardo soltanto al decorso del tempo stabilito per la reclusione.
4. Il termine decorre dal giorno in cui la condanna è divenuta irrevocabile , ovvero dal giorno in cui 
il condannato si è sottratto volontariamente alla esecuzione già iniziata della pena.
5. Se l'esecuzione della pena è subordinata alla scadenza di un termine o al verificarsi di una 
condizione, il tempo necessario per la estinzione della pena decorre dal giorno in cui il termine è 
scaduto o la condizione si è verificata.
6. Nel caso di concorso di reati si ha riguardo, per l'estinzione della pena, a ciascuno di essi, anche 
se le pene sono state inflitte con la medesima sentenza.
7. L'estinzione delle pene non ha luogo, se si tratta di recidivi, nei casi preveduti dai capoversi 
dell'articolo 99, o di delinquenti abituali , professionali o per tendenza ; ovvero se il condannato, 
durante il tempo necessario per l'estinzione della pena, riporta una condanna alla reclusione per un 
delitto della stessa indole.
Articolo n.173
Estinzione delle pene dell'arresto e dell'ammenda per decorso del tempo.
1. Le pene dell'arresto e dell'ammenda si estinguono nel termine di cinque anni. Tale termine è 



raddoppiato se si tratta di recidivi, nei casi preveduti dai capoversi dell'articolo 99, ovvero di 
delinquenti abituali , professionali o per tendenza.
2. Se, congiuntamente alla pena dell'arresto, è inflitta la pena dell'ammenda, per l'estinzione dell'una
e dell'altra pena si ha riguardo soltanto al decorso del termine stabilito per l'arresto.
3. Per la decorrenza del termine si applicano le disposizioni del terzo, quarto e quinto capoverso 
dell'articolo precedente.
Articolo n.174
Indulto e grazia.
1. L'indulto o la grazia condona, in tutto o in parte, la pena inflitta , o la commuta in un'altra specie 
di pena stabilita dalla legge. Non estingue le pene accessorie , salvo che il decreto disponga 
diversamente, e neppure gli altri effetti penali della condanna.
2. Nel concorso di più reati , l'indulto si applica una sola volta, dopo cumulate le pene, secondo le 
norme concernenti il concorso dei reati.
3. Si osservano, per l'indulto, le disposizioni contenute nei tre ultimi capoversi dell'articolo 151.
Articolo n.175
Non menzione della condanna nel certificato del casellario giudiziale.
1. Se, con una prima condanna , è inflitta una pena detentiva non superiore a due anni, ovvero una 
pena pecuniaria non superiore a 516 euro, il giudice, avuto riguardo alle circostanze indicate 
nell'articolo 133, può ordinare in sentenza che non sia fatta menzione della condanna nel certificato 
del casellario giudiziale, spedito a richiesta di privati, non per ragione di diritto elettorale.
2. La non menzione della condanna può essere altresì concessa quando è inflitta congiuntamente 
una pena detentiva non superiore a due anni ed una pena pecuniaria che, ragguagliata a norma 
dell'articolo 135 e cumulata alla pena detentiva, priverebbe complessivamente il condannato della 
libertà personale per un tempo non superiore a trenta mesi.
3. Se il condannato commette successivamente un delitto, l'ordine di non fare menzione della 
condanna precedente è revocato.
[NB] La Corte costituzionale, con sentenza 7 giugno 1984, n. 155 ha dichiarato l'illegittimità 
costituzionale del presente comma «nella parte in cui esclude che possano concedersi ulteriori non 
menzioni di condanne nel certificato del casellario giudiziale spedito a richiesta di privati, nel caso 
di condanne, per reati anteriormente commessi, a pene che, cumulate con quelle già irrogate, non 
superino i limiti di applicabilità del beneficio» e con sentenza 17 marzo 1988, n. 304 «nella parte in 
cui prevede che la non menzione nel certificato del casellario giudiziale di condanna a sola pena 
pecuniaria possa essere ordinata dal giudice quando non sia superiore a un milione, anziché a 
somma pari a quella risultante dal ragguaglio della pena detentiva di anni due, a norma dell'articolo 
135 c.p.».
Articolo n.176
Liberazione condizionale.
1. Il condannato a pena detentiva che, durante il tempo di esecuzione della pena, abbia tenuto un 



comportamento tale da far ritenere sicuro il suo ravvedimento, può essere ammesso alla liberazione 
condizionale, se ha scontato almeno trenta mesi e comunque almeno metà della pena inflittagli, 
qualora il rimanente della pena non superi i cinque anni.
2. Se si tratta di recidivo, nei casi preveduti dai capoversi dell'articolo 99, il condannato, per essere 
ammesso alla liberazione condizionale, deve avere scontato almeno quattro anni di pena e non 
meno di tre quarti della pena inflittagli.
3. Il condannato all'ergastolo può essere ammesso alla liberazione condizionale quando abbia 
scontato almeno ventisei anni di pena.
4. La concessione della liberazione condizionale è subordinata all'adempimento delle obbligazioni 
civili derivanti dal reato , salvo che il condannato dimostri di trovarsi nell'impossibilità di 
adempierle.
Articolo n.177
Revoca della liberazione condizionale o estinzione della pena.
1. Nei confronti del condannato ammesso alla liberazione condizionale resta sospesa l'esecuzione 
della misura di sicurezza detentiva cui il condannato stesso sia stato sottoposto con la sentenza di 
condanna o con un provvedimento successivo. La liberazione condizionale è revocata , se la 
persona liberata commette un delitto o una contravvenzione della stessa indole , ovvero trasgredisce
agli obblighi inerenti alla libertà vigilata, disposta a termini dell'articolo 230, numero 2. In tal caso, 
il tempo trascorso in libertà condizionale non è computato nella durata della pena e il condannato 
non può essere riammesso alla liberazione condizionale.
2. Decorso tutto il tempo della pena inflitta, ovvero cinque anni dalla data del provvedimento di 
liberazione condizionale, se trattasi di condannato all'ergastolo, senza che sia intervenuta alcuna 
causa di revoca, la pena rimane estinta e sono revocate le misure di sicurezza personali , ordinate 
dal giudice con la sentenza di condanna o con provvedimento successivo.
[NB] La Corte costituzionale, con sentenza 25 maggio 1989, n. 282 ha dichiarato l'illegittimità 
costituzionale del presente comma «nella parte in cui, nel caso di revoca della liberazione 
condizionale, non consente al tribunale di sorveglianza di determinare la pena detentiva ancora da 
espiare, tenendo conto del tempo trascorso in libertà condizionale, nonché delle restrizioni di libertà
subite dal condannato e dal suo comportamento durante tale periodo»; con sentenza 4 giugno 1997, 
n. 161 «nella parte in cui non prevede che il condannato alla pena dell'ergastolo, cui sia stata 
revocata la liberazione condizionale, possa essere nuovamente ammesso a fruire del beneficio ove 
ne sussistano i presupposti» e con sentenza 23 dicembre 1998, n. 418 «nella parte in cui prevede la 
revoca della liberazione condizionale nel caso di condanna per qualsiasi delitto o contravvenzione 
della stessa indole, anziché stabilire che la liberazione condizionale è revocata se la condotta del 
soggetto, in relazione alla condanna subita, appare incompatibile con il mantenimento del 
beneficio».
Articolo n.178
Riabilitazione.
1. La riabilitazione estingue le pene accessorie ed ogni altro effetto penale della condanna , salvo 
che la legge disponga altrimenti.



Articolo n.179
Condizioni per la riabilitazione.
1. La riabilitazione è conceduta quando siano decorsi almeno tre anni dal giorno in cui la pena 
principale sia stata eseguita o siasi in altro modo estinta, e il condannato abbia dato prove effettive e
costanti di buona condotta.
2. Il termine è di almeno otto anni se si tratta di recidivi, nei casi preveduti dai capoversi 
dell'articolo 99.
3. Il termine è di dieci anni se si tratta di delinquenti abituali , professionali o per tendenza e decorre
dal giorno in cui sia stato revocato l'ordine di assegnazione ad una colonia agricola o ad una casa di 
lavoro.
4. Qualora sia stata concessa la sospensione condizionale della pena ai sensi dell'articolo 163, 
primo, secondo e terzo comma, il termine di cui al primo comma decorre dallo stesso momento dal 
quale decorre il termine di sospensione della pena.
5. Qualora sia stata concessa la sospensione condizionale della pena ai sensi del quarto comma 
dell'articolo 163, la riabilitazione è concessa allo scadere del termine di un anno di cui al medesimo 
quarto comma, purché sussistano le altre condizioni previste dal presente articolo.
6. La riabilitazione non può essere conceduta quando il condannato:
1) sia stato sottoposto a misura di sicurezza , tranne che si tratti di espulsione dello straniero dallo 
Stato ovvero di confisca , e il provvedimento non sia stato revocato;
2) non abbia adempiuto le obbligazioni civili derivanti dal reato , salvo che dimostri di trovarsi nella
impossibilità di adempierle.
Articolo n.180
Revoca della sentenza di riabilitazione.
1. La sentenza di riabilitazione è revocata di diritto se la persona riabilitata commette entro sette 
anni un delitto non colposo, per il quale sia inflitta la pena della reclusione per un tempo non 
inferiore a due anni , od un'altra pena più grave.
Articolo n.181
Riabilitazione nel caso di condanna all'estero.
1. Le disposizioni relative alla riabilitazione si applicano anche nel caso di sentenze straniere di 
condanna, riconosciute a norma dell'articolo 12.
LIBRO PRIMO
DEI REATI IN GENERALE
TITOLO VI
Della estinzione del reato e della pena
CAPO III
Disposizioni comuni



Articolo n.182
Effetti delle cause di estinzione del reato o della pena.
1. Salvo che la legge disponga altrimenti , l'estinzione del reato o della pena ha effetto soltanto per 
coloro ai quali la causa di estinzione si riferisce.
Articolo n.183
Concorso di cause estintive.
1. Le cause di estinzione del reato o della pena operano nel momento in cui esse intervengono.
2. Nel concorso di una causa che estingue il reato con una causa che estingue la pena, prevale la 
causa che estingue il reato, anche se è intervenuta successivamente.
3. Quando intervengono in tempi diversi più cause di estinzione del reato o della pena, la causa 
antecedente estingue il reato o la pena, e quelle successive fanno cessare gli effetti che non siano 
ancora estinti in conseguenza della causa antecedente.
4. Se più cause intervengono contemporaneamente, la causa più favorevole opera l'estinzione del 
reato o della pena; ma anche in tal caso, per gli effetti che non siano estinti in conseguenza della 
causa più favorevole, si applica il capoverso precedente.
Articolo n.184
Estinzione della pena dell'ergastolo o di pene temporanee nel caso di concorso di reati.
1. Quando, per effetto di amnistia, indulto o grazia , la pena dell'ergastolo è estinta, la pena 
detentiva temporanea, inflitta per il reato concorrente, è eseguita per intero. Nondimeno, se il 
condannato ha già interamente subito l'isolamento diurno, applicato a norma del capoverso 
dell'articolo 72, la pena per il reato concorrente è ridotta alla metà; ed è estinta, se il condannato è 
stato detenuto per oltre trenta anni.
2. Se, per effetto di alcuna delle dette cause estintive, non deve essere scontata la pena detentiva 
temporanea inflitta, per il reato concorrente, al condannato all'ergastolo, non si applica l'isolamento 
diurno, stabilito nel capoverso dell'articolo 72. Se la pena detentiva deve essere scontata solo in 
parte, il periodo dell'isolamento diurno, applicato a norma del predetto articolo, può essere ridotto 
fino a tre mesi.
LIBRO PRIMO
DEI REATI IN GENERALE
TITOLO VII
Delle sanzioni civili
Articolo n.185
Restituzioni e risarcimento del danno.
1. Ogni reato obbliga alle restituzioni, a norma delle leggi civili.



2. Ogni reato, che abbia cagionato un danno patrimoniale o non patrimoniale , obbliga al 
risarcimento il colpevole e le persone che, a norma delle leggi civili, debbono rispondere per il fatto
di lui.
Articolo n.186
Riparazione del danno mediante pubblicazione della sentenza di condanna.
1. Oltre quanto è prescritto nell'articolo precedente e in altre disposizioni di legge , ogni reato 
obbliga il colpevole alla pubblicazione, a sue spese, della sentenza di condanna , qualora la 
pubblicazione costituisca un mezzo per riparare il danno non patrimoniale cagionato dal reato.
Articolo n.187
Indivisibilità e solidarietà nelle obbligazioni ex delicto.
1. L'obbligo alle restituzioni e alla pubblicazione della sentenza penale di condanna è indivisibile.
2. I condannati per uno stesso reato sono obbligati in solido al risarcimento del danno patrimoniale 
o non patrimoniale.
Articolo n.188
Spese per il mantenimento del condannato. Obbligo di rimborso.
1. Il condannato è obbligato a rimborsare all'erario dello Stato le spese per il suo mantenimento 
negli stabilimenti di pena , e risponde di tale obbligazione con tutti i suoi beni mobili e immobili, 
presenti e futuri, a norma delle leggi civili.
2. L'obbligazione non si estende alla persona civilmente responsabile, e non si trasmette agli eredi 
del condannato.
[NB] La Corte costituzionale, con sentenza 6 aprile 1998, n. 98, ha dichiarato l'illegittimità 
costituzionale del presente comma «nella parte in cui non prevede la non trasmissibilità agli eredi 
dell'obbligo di rimborsare le spese del processo penale».
Articolo n.189
.
Articolo n.190
.
Articolo n.191
.
Articolo n.192



Atti a titolo gratuito compiuti dal colpevole dopo il reato.
1. Gli atti a titolo gratuito, compiuti dal colpevole dopo il reato, non hanno efficacia rispetto ai 
crediti indicati nell'articolo 189.
Articolo n.193
Atti a titolo oneroso compiuti dal colpevole dopo il reato.
1. Gli atti a titolo oneroso, eccedenti la semplice amministrazione ovvero la gestione dell'ordinario 
commercio, i quali siano compiuti dal colpevole dopo il reato, si presumono fatti in frode rispetto ai
crediti indicati nell'articolo 189.
2. Nondimeno, per la revoca dell'atto, è necessaria la prova della mala fede dell'altro contraente.
Articolo n.194
Atti a titolo oneroso o gratuito compiuti dal colpevole prima del reato.
1. Gli atti a titolo gratuito, compiuti dal colpevole prima del reato, non sono efficaci rispetto ai 
crediti indicati nell'articolo 189, qualora si provi che furono da lui compiuti in frode.
2. La stessa disposizione si applica agli atti a titolo oneroso eccedenti la semplice amministrazione 
ovvero la gestione dell'ordinario commercio; nondimeno, per la revoca dell'atto a titolo oneroso, è 
necessaria la prova anche della mala fede dell'altro contraente.
3. Le disposizioni di questo articolo non si applicano per gli atti anteriori di un anno al commesso 
reato.
Articolo n.195
Diritti dei terzi.
1. Nei casi preveduti dai tre articoli precedenti, i diritti dei terzi sono regolati dalle leggi civili.
Articolo n.196
Obbligazione civile per le multe e le ammende inflitte a persona dipendente.
1. Nei reati commessi da chi è soggetto all'altrui autorità, direzione o vigilanza, la persona rivestita 
dell'autorità, o incaricata della direzione o vigilanza, è obbligata, in caso di insolvibilità del 
condannato, al pagamento di una somma pari all'ammontare della multa o dell'ammenda inflitta al 
colpevole, se si tratta di violazioni di disposizioni che essa era tenuta a far osservare e delle quali 
non debba rispondere penalmente.
2. Qualora la persona preposta risulti insolvibile, si applicano al condannato le disposizioni 
dell'articolo 136.
Articolo n.197
Obbligazione civile delle persone giuridiche per il pagamento delle multe e delle ammende.
1. Gli enti forniti di personalità giuridica, eccettuati lo Stato, le regioni, le province ed i comuni, 
qualora sia pronunciata condanna per reato contro chi ne abbia la rappresentanza, o 



l'amministrazione, o sia con essi in rapporto di dipendenza, e si tratti di reato che costituisca 
violazione degli obblighi inerenti alla qualità rivestita dal colpevole, ovvero sia commesso 
nell'interesse della persona giuridica, sono obbligati al pagamento, in caso di insolvibilità del 
condannato, di una somma pari all'ammontare della multa o dell'ammenda inflitta.
2. Se tale obbligazione non può essere adempiuta, si applicano al condannato le disposizioni 
dell'articolo 136.
Articolo n.198
Effetti dell'estinzione del reato o della pena sulle obbligazioni civili.
1. L'estinzione del reato o della pena non importa la estinzione delle obbligazioni civili derivanti dal
reato , salvo che si tratti delle obbligazioni indicate nei due articoli precedenti.
LIBRO PRIMO
DEI REATI IN GENERALE
TITOLO VIII
Delle misure amministrative di sicurezza
CAPO I
Delle misure di sicurezza personali
SEZIONE I
Disposizioni generali
Articolo n.199
Sottoposizione a misure di sicurezza: disposizione espressa di legge.
1. Nessuno può essere sottoposto a misure di sicurezza che non siano espressamente stabilite dalla 
legge e fuori dei casi dalla legge stessa preveduti.
Articolo n.200
Applicabilità delle misure di sicurezza rispetto al tempo, al territorio e alle persone.
1. Le misure di sicurezza sono regolate dalla legge in vigore al tempo della loro applicazione.
2. Se la legge del tempo in cui deve eseguirsi la misura di sicurezza è diversa, si applica la legge in 
vigore al tempo della esecuzione.
3. Le misure di sicurezza si applicano anche agli stranieri , che si trovano nel territorio dello Stato.
4. Tuttavia l'applicazione di misure di sicurezza allo straniero non impedisce l'espulsione di lui dal 
territorio dello Stato, a norma delle leggi di pubblica sicurezza.
Articolo n.201
Misure di sicurezza per fatti commessi all'estero.



1. Quando, per un fatto commesso all'estero, si procede o si rinnova il giudizio nello Stato , è 
applicabile la legge italiana anche riguardo alle misure di sicurezza.
2. Nel caso indicato nell'articolo 12, numero 3, l'applicazione delle misure di sicurezza stabilite 
dalla legge italiana è sempre subordinata all'accertamento che la persona sia socialmente 
pericolosa.
Articolo n.202
Applicabilità delle misure di sicurezza.
1. Le misure di sicurezza possono essere applicate soltanto alle persone socialmente pericolose , che
abbiano commesso un fatto preveduto dalla legge come reato.
2. La legge penale determina i casi nei quali a persone socialmente pericolose possono essere 
applicate misure di sicurezza per un fatto non preveduto dalla legge come reato.
Articolo n.203
Pericolosità sociale.
1. Agli effetti della legge penale, è socialmente pericolosa la persona, anche se non imputabile o 
non punibile, la quale ha commesso taluno dei fatti indicati nell'articolo precedente, quando è 
probabile che commetta nuovi fatti preveduti dalla legge come reati.
2. La qualità di persona socialmente pericolosa si desume dalle circostanze indicate nell'articolo 
133.
Articolo n.204
.
Articolo n.205
Provvedimento del giudice.
1. Le misure di sicurezza sono ordinate dal giudice nella stessa sentenza di condanna o di 
proscioglimento.
2. Possono essere ordinate con provvedimento successivo :
1) nel caso di condanna, durante l'esecuzione della pena o durante il tempo in cui il condannato si 
sottrae volontariamente all'esecuzione della pena;
2) nel caso di proscioglimento, qualora la qualità di persona socialmente pericolosa sia presunta , e 
non sia decorso un tempo corrispondente alla durata minima della relativa misura di sicurezza ;
3) in ogni tempo, nei casi stabiliti dalla legge.
[NB] La Corte costituzionale, con sentenza 27 luglio 1982, n. 139, ha dichiarato l'illegittimità 
costituzionale del presente numero 2, allo stesso modo degli artt. 2042 (ora abrogato) e 2221, «nella 
parte in cui non subordina(no) il provvedimento di ricovero in ospedale psichiatrico giudiziario 
dell'imputato prosciolto per infermità psichica al previo accertamento da parte del giudice della 
cognizione o della esecuzione della persistente pericolosità sociale derivante dalla infermità 



medesima al tempo dell'applicazione della misura».
Articolo n.206
Applicazione provvisoria delle misure di sicurezza.
1. Durante l'istruzione o il giudizio , può disporsi che il minore di età , o l'infermo di mente , o 
l'ubriaco abituale , o la persona dedita all'uso di sostanze stupefacenti , o in stato di cronica 
intossicazione prodotta da alcool o da sostanze stupefacenti , siano provvisoriamente ricoverati in 
un riformatorio o in un ospedale psichiatrico giudiziario , o in una casa di cura e di custodia.
2. Il giudice revoca l'ordine, quando ritenga che tali persone non siano più socialmente pericolose.
3. Il tempo dell'esecuzione provvisoria della misura di sicurezza è computato nella durata minima di
essa.
[NB] La Corte costituzionale, con sentenza 24 luglio 1998, n. 324, ha dichiarato l'illegittimità 
costituzionale del presente comma «nella parte in cui prevede la possibilità di disporre il ricovero 
provvisorio anche di minori in un ospedale psichiatrico giudiziario».
[NB] La Corte costituzionale, con sentenza 29 novembre 2004, n. 367, ha dichiarato l'illegittimità 
costituzionale del presente articolo «nella parte in cui non consente al giudice di disporre, in luogo 
del ricovero in ospedale psichiatrico giudiziario, una misura di sicurezza non detentiva, prevista 
dalla legge, idonea ad assicurare alla persona inferma di mente cure adeguate e a contenere la sua 
pericolosità sociale».
Articolo n.207
Revoca delle misure di sicurezza personali.
1. Le misure di sicurezza non possono essere revocate se le persone ad esse sottoposte non hanno 
cessato di essere socialmente pericolose.
2. La revoca non può essere ordinata se non è decorso un tempo corrispondente alla durata minima 
stabilita dalla legge per ciascuna misura di sicurezza.
[NB] La Corte costituzionale, con sentenza 23 aprile 1974, n. 110, ha dichiarato l'illegittimità 
costituzionale del presente comma.
Articolo n.208
Riesame della pericolosità.
1. Decorso il periodo minimo di durata, stabilito dalla legge per ciascuna misura di sicurezza, il 
giudice riprende in esame le condizioni della persona che vi è sottoposta, per stabilire se essa è 
ancora socialmente pericolosa.
2. Qualora la persona risulti ancora pericolosa, il giudice fissa un nuovo termine per un esame 
ulteriore. Nondimeno, quando vi sia ragione di ritenere che il pericolo sia cessato, il giudice può, in 
ogni tempo, procedere a nuovi accertamenti.
Articolo n.209
Persona giudicata per più fatti.



1. Quando una persona ha commesso, anche in tempi diversi, più fatti per i quali siano applicabili 
più misure di sicurezza della medesima specie, è ordinata una sola misura di sicurezza.
2. Se le misure di sicurezza sono di specie diversa, il giudice valuta complessivamente il pericolo 
che deriva dalla persona e, in relazione ad esso, applica una o più delle misure di sicurezza stabilite 
dalla legge.
3. Sono in ogni caso applicate le misure di sicurezza detentive , alle quali debba essere sottoposta la 
persona, a cagione del pericolo presunto dalla legge.
4. Le disposizioni precedenti si applicano anche nel caso di misure di sicurezza in corso di 
esecuzione, o delle quali non siasi ancora iniziata l'esecuzione.
Articolo n.210
Effetti della estinzione del reato o della pena.
1. L'estinzione del reato impedisce l'applicazione delle misure di sicurezza e ne fa cessare 
l'esecuzione.
2. L'estinzione della pena impedisce l'applicazione delle misure di sicurezza, eccetto quelle per le 
quali la legge stabilisce che possono essere ordinate in ogni tempo , ma non impedisce l'esecuzione 
delle misure di sicurezza che sono state già ordinate dal giudice come misure accessorie di una 
condanna alla pena della reclusione superiore a dieci anni. Nondimeno, alla colonia agricola e alla 
casa di lavoro è sostituita la libertà vigilata.
3. Qualora per effetto di indulto o di grazia non debba essere eseguita , in tutto o in parte, la pena 
dell'ergastolo, il condannato è sottoposto a libertà vigilata per un tempo non inferiore a tre anni.
Articolo n.211
Esecuzione delle misure di sicurezza.
1. Le misure di sicurezza aggiunte a una pena detentiva sono eseguite dopo che la pena è stata 
scontata o è altrimenti estinta.
2. Le misure di sicurezza, aggiunte a pena non detentiva, sono eseguite dopo che la sentenza di 
condanna è divenuta irrevocabile.
3. L'esecuzione delle misure di sicurezza temporanee non detentive , aggiunte a misure di sicurezza 
detentive , ha luogo dopo la esecuzione di queste ultime.
Articolo n.211 bis
Rinvio dell'esecuzione delle misure di sicurezza.
1. Alle misure di sicurezza previste dal presente capo si applicano gli articoli 146 e 147.
2. Se la misura di sicurezza deve essere eseguita nei confronti dell'autore di un delitto consumato o 
tentato commesso con violenza contro le persone ovvero con l'uso di armi e vi sia concreto pericolo 
che il soggetto commetta nuovamente uno dei delitti indicati il giudice può ordinare il ricovero in 
una casa di cura o in altro luogo di cura comunque adeguato alla situazione o alla patologia della 
persona.



Articolo n.212
Casi di sospensione o di trasformazione di misure di sicurezza.
1. L'esecuzione di una misura di sicurezza applicata a persona imputabile è sospesa se questa deve 
scontare una pena detentiva, e riprende il suo corso dopo l'esecuzione della pena.
2. Se la persona sottoposta a una misura di sicurezza detentiva è colpita da un'infermità psichica , il 
giudice ne ordina il ricovero in un ospedale psichiatrico giudiziario , ovvero in una casa di cura e di 
custodia.
3. Quando sia cessata la infermità, il giudice, accertato che la persona è socialmente pericolosa , 
ordina che essa sia assegnata ad una colonia agricola o ad una casa di lavoro , ovvero a un 
riformatorio giudiziario , se non crede di sottoporla a libertà vigilata.
4. Se l'infermità psichica colpisce persona sottoposta a misura di sicurezza non detentiva o a 
cauzione di buona condotta , e l'infermo viene ricoverato in un ospedale civile, cessa l'esecuzione di
dette misure. Nondimeno, se si tratta di persona sottoposta a misura di sicurezza personale non 
detentiva, il giudice, cessata l'infermità, procede a nuovo accertamento ed applica una misura di 
sicurezza personale non detentiva qualora la persona risulti ancora pericolosa.
Articolo n.213
Stabilimenti destinati alla esecuzione delle misure di sicurezza detentive. Regime educativo,
curativo e di lavoro.
1. Le misure di sicurezza detentive sono eseguite negli stabilimenti a ciò destinati.
2. Le donne sono assegnate a stabilimenti separati da quelli destinati agli uomini.
3. In ciascuno degli stabilimenti è adottato un particolare regime educativo o curativo e di lavoro, 
avuto riguardo alle tendenze e alle abitudini criminose della persona e, in genere, al pericolo sociale
che da essa deriva.
4. Il lavoro è remunerato. Dalla remunerazione è prelevata una quota per il rimborso delle spese di 
mantenimento.
5. Per quanto concerne il mantenimento dei ricoverati negli ospedali psichiatrici giudiziari , si 
osservano le disposizioni sul rimborso delle spese di spedalità.
Articolo n.214
Inosservanza delle misure di sicurezza detentive.
1. Nel caso in cui la persona sottoposta a misura di sicurezza detentiva si sottrae volontariamente 
alla esecuzione di essa, ricomincia a decorrere il periodo minimo di durata della misura di sicurezza
dal giorno in cui a questa è data nuovamente esecuzione.
2. Tale disposizione non si applica nel caso di persona ricoverata in un ospedale psichiatrico 
giudiziario o in una casa di cura e di custodia.
LIBRO PRIMO
DEI REATI IN GENERALE
TITOLO VIII



Delle misure amministrative di sicurezza
CAPO I
Delle misure di sicurezza personali
SEZIONE II
Disposizioni speciali
Articolo n.215
Specie.
1. Le misure di sicurezza personali si distinguono in detentive e non detentive.
2. Sono misure di sicurezza detentive:
1) l'assegnazione a una colonia agricola o ad una casa di lavoro ;
2) il ricovero in una casa di cura e di custodia ;
3) il ricovero in un ospedale psichiatrico giudiziario.
4) il ricovero in un riformatorio giudiziario.
3. Sono misure di sicurezza non detentive:
1) la libertà vigilata ;
2) il divieto di soggiorno in uno o più comuni, o in una o più province ;
3) il divieto di frequentare osterie e pubblici spacci di bevande alcooliche ;
4) l'espulsione dello straniero dallo Stato.
4. Quando la legge stabilisce una misura di sicurezza senza indicarne la specie, il giudice dispone 
che si applichi la libertà vigilata, a meno che, trattandosi di un condannato per delitto, ritenga di 
disporre l'assegnazione di lui a una colonia agricola o ad una casa di lavoro.
Articolo n.216
Assegnazione a una colonia agricola o ad una casa di lavoro.
1. Sono assegnati a una colonia agricola o ad una casa di lavoro:
1) coloro che sono stati dichiarati delinquenti abituali , professionali o per tendenza ;
2) coloro che, essendo stati dichiarati delinquenti abituali , professionali o per tendenza , e non 
essendo più sottoposti a misura di sicurezza, commettono un nuovo delitto, non colposo , che sia 
nuova manifestazione della abitualità, della professionalità o della tendenza a delinquere;
3) le persone condannate o prosciolte, negli altri casi indicati espressamente nella legge.
Articolo n.217
Durata minima.
1. L'assegnazione a una colonia agricola o ad una casa di lavoro ha la durata minima di un anno. Per
i delinquenti abituali , la durata minima è di due anni, per i delinquenti professionali di tre anni, ed è
di quattro anni per i delinquenti per tendenza.



Articolo n.218
Esecuzione.
1. Nelle colonie agricole e nelle case di lavoro i delinquenti abituali o professionali e quelli per 
tendenza sono assegnati a sezioni speciali.
2. Il giudice stabilisce se la misura di sicurezza debba essere eseguita in una colonia agricola, 
ovvero in una casa di lavoro, tenuto conto delle condizioni e attitudini della persona a cui il 
provvedimento si riferisce. Il provvedimento può essere modificato nel corso della esecuzione.
Articolo n.219
Assegnazione a una casa di cura e di custodia.
1. Il condannato, per delitto non colposo , a una pena diminuita per cagione di infermità psichica o 
di cronica intossicazione da alcool o da sostanze stupefacenti , ovvero per ragione di 
sordomutismo , è ricoverato in una casa di cura e di custodia per un tempo non inferiore a un anno, 
quando la pena stabilita dalla legge non è inferiore nel minimo a cinque anni di reclusione.
2. Se per il delitto commesso è stabilita dalla legge la pena dell'ergastolo, ovvero la reclusione non 
inferiore nel minimo a dieci anni, la misura di sicurezza è ordinata per un tempo non inferiore a tre 
anni.
3. Se si tratta di un altro reato, per il quale la legge stabilisce la pena detentiva, e risulta che il 
condannato è persona socialmente pericolosa , il ricovero in una casa di cura e di custodia è 
ordinato per un tempo non inferiore a sei mesi; tuttavia il giudice può sostituire alla misura del 
ricovero quella della libertà vigilata. Tale sostituzione non ha luogo, qualora si tratti di condannati a
pena diminuita per intossicazione cronica da alcool o da sostanze stupefacenti.
4. Quando deve essere ordinato il ricovero in una casa di cura e di custodia , non si applica altra 
misura di sicurezza detentiva.
[NB] La Corte costituzionale, con sentenza 15 luglio 1983, n. 249, ha dichiarato l'illegittimità 
costituzionale del presente comma «nella parte in cui non subordina il provvedimento di ricovero in
una casa di cura e di custodia dell'imputato condannato per delitto non colposo ad una pena 
diminuita per cagione di infermità psichica al previo accertamento da parte del giudice della 
persistente pericolosità sociale derivante dalla infermità medesima, al tempo dell'applicazione della 
misura di sicurezza».
[NB] La Corte costituzionale, con sentenza 15 luglio 1983, n. 249, ha dichiarato l'illegittimità 
costituzionale del presente comma «nella parte in cui non subordina il provvedimento di ricovero in
una casa di cura e di custodia dell'imputato condannato ad una pena diminuita per cagione di 
infermità psichica per un delitto per il quale è stabilita dalla legge la pena dell'ergastolo o della 
reclusione non inferiore nel minimo a dieci anni, al previo accertamento da parte del giudice della 
persistente pericolosità sociale derivante dalla infermità medesima, al tempo della applicazione 
della misura di sicurezza».
[NB] La Corte costituzionale, con sentenza 13 dicembre 1988, n. 1102, ha dichiarato l'illegittimità 
costituzionale del presente comma «nella parte in cui, per i casi ivi previsti, subordina il 
provvedimento di ricovero in una casa di cura e di custodia al previo accertamento della pericolosità
sociale, derivante dalla seminfermità di mente, soltanto nel momento in cui la misura di sicurezza 
viene disposta e non anche nel momento della sua esecuzione».



Articolo n.220
Esecuzione dell'ordine di ricovero.
1. L'ordine di ricovero del condannato nella casa di cura e di custodia è eseguito dopo che la pena 
restrittiva della libertà personale sia stata scontata o sia altrimenti estinta.
2. Il giudice, nondimeno, tenuto conto delle particolari condizioni d'infermità psichica del 
condannato, può disporre che il ricovero venga eseguito prima che sia iniziata o abbia termine la 
esecuzione della pena restrittiva della libertà personale.
3. Il provvedimento è revocato quando siano venute meno le ragioni che lo determinarono, ma non 
prima che sia decorso il termine minimo stabilito nell'articolo precedente.
4. Il condannato, dimesso dalla casa di cura e di custodia, è sottoposto all'esecuzione della pena.
Articolo n.221
Ubriachi abituali.
1. Quando non debba essere ordinata altra misura di sicurezza detentiva , i condannati alla 
reclusione per delitti commessi in stato di ubriachezza, qualora questa sia abituale , o per delitti 
commessi sotto l'azione di sostanze stupefacenti all'uso delle quali siano dediti, sono ricoverati in 
una casa di cura e di custodia.
2. Tuttavia, se si tratta di delitti per i quali sia stata inflitta la reclusione per un tempo inferiore a tre 
anni, al ricovero in una casa di cura e di custodia può essere sostituita la libertà vigilata.
3. Il ricovero ha luogo in sezioni speciali, e ha la durata minima di sei mesi.
Articolo n.222
Ricovero in un ospedale psichiatrico giudiziario.
1. Nel caso di proscioglimento per infermità psichica , ovvero per intossicazione cronica da alcool o
da sostanze stupefacenti , ovvero per sordomutismo , è sempre ordinato il ricovero dell'imputato in 
un ospedale psichiatrico giudiziario per un tempo non inferiore a due anni; salvo che si tratti di 
contravvenzioni o di delitti colposi o di altri delitti per i quali la legge stabilisce la pena pecuniaria o
la reclusione per un tempo non superiore nel massimo a due anni, nei quali casi la sentenza di 
proscioglimento è comunicata all'Autorità di pubblica sicurezza.
2. La durata minima del ricovero nell'ospedale psichiatrico giudiziario è di dieci anni, se per il fatto 
commesso la legge stabilisce l'ergastolo, ovvero di cinque, se per il fatto commesso la legge 
stabilisce la pena della reclusione per un tempo non inferiore nel minimo a dieci anni.
3. Nel caso in cui la persona ricoverata in un ospedale psichiatrico giudiziario debba scontare una 
pena restrittiva della libertà personale, l'esecuzione di questa è differita fino a che perduri il ricovero
nell'ospedale psichiatrico.
4. Le disposizioni di questo articolo si applicano anche ai minori degli anni quattordici o maggiori 
dei quattordici e minori dei diciotto, prosciolti per ragione di età , quando abbiano commesso un 
fatto preveduto dalla legge come reato, trovandosi in alcuna delle condizioni indicate nella prima 
parte dell'articolo stesso.
[NB] La Corte costituzionale, con sentenza 18 luglio 2003, n. 253, ha dichiarato l'illegittimità 
costituzionale del presente articolo «nella parte in cui non consente al giudice, nei casi ivi previsti, 
di adottare, in luogo del ricovero in ospedale psichiatrico giudiziario, una diversa misura di 



sicurezza, prevista dalla legge, idonea ad assicurare adeguate cure dell'infermo di mente e a far 
fronte alla sua pericolosità sociale».
[NB] La Corte costituzionale, con sentenza 27 luglio 1982, n. 139, ha dichiarato l'illegittimità 
costituzionale del presente comma «nella parte in cui non subordina il provvedimento di ricovero in
ospedale psichiatrico giudiziario dell'imputato prosciolto per infermità psichica al previo 
accertamento da parte del giudice della cognizione o dell'esecuzione della persistente pericolosità 
sociale derivante dalla infermità medesima al tempo dell'applicazione della misura».
[NB] La Corte costituzionale, con sentenza 24 luglio 1998, n. 324 ha dichiarato, con riferimento al 
presente articolo: a) l'illegittimità costituzionale dei commi 1 e 2 nella parte in cui prevedono 
l'applicazione anche ai minori della misura di sicurezza del ricovero in un ospedale psichiatrico 
giudiziario; b) l'illegittimità costituzionale del comma 4.
Articolo n.223
Ricovero dei minori in un riformatorio giudiziario.
1. Il ricovero in un riformatorio giudiziario è misura di sicurezza speciale per i minori , e non può 
aver durata inferiore a un anno.
2. Qualora tale misura di sicurezza debba essere, in tutto o in parte, applicata o eseguita dopo che il 
minore abbia compiuto gli anni diciotto, ad essa è sostituita la libertà vigilata , salvo che il giudice 
ritenga di ordinare l'assegnazione a una colonia agricola, o ad una casa di lavoro.
Articolo n.224
Minore non imputabile.
1. Qualora il fatto commesso da un minore degli anni quattordici sia preveduto dalla legge come 
delitto, ed egli sia pericoloso , il giudice, tenuto specialmente conto della gravità del fatto e delle 
condizioni morali della famiglia in cui il minore è vissuto, ordina che questi sia ricoverato nel 
riformatorio giudiziario o posto in libertà vigilata.
2. Se, per il delitto, la legge stabilisce l'ergastolo, o la reclusione non inferiore nel minimo a tre 
anni, e non si tratta di delitto colposo , è sempre ordinato il ricovero del minore nel riformatorio per 
un tempo non inferiore a tre anni.
3. Le disposizioni precedenti si applicano anche al minore che, nel momento in cui ha commesso il 
fatto preveduto dalla legge come delitto, aveva compiuto gli anni quattordici, ma non ancora i 
diciotto, se egli sia riconosciuto non imputabile, a norma dell'articolo 98.
[NB] La Corte costituzionale, con sentenza 20 gennaio 1971, n. 1, ha dichiarato l'illegittimità 
costituzionale del presente comma «nella parte in cui rende obbligatorio ed automatico, per i minori
degli anni quattordici, il ricovero, per almeno tre anni, in riformatorio giudiziario».
Articolo n.225
Minore imputabile.
1. Quando il minore che ha compiuto gli anni quattordici, ma non ancora i diciotto, sia riconosciuto 
imputabile , il giudice può ordinare che, dopo la esecuzione della pena, egli sia ricoverato in un 
riformatorio giudiziario o posto in libertà vigilata , tenuto conto delle circostanze indicate nella 
prima parte dell'articolo precedente.



2. È sempre applicata una delle predette misure di sicurezza al minore che sia condannato per 
delitto durante la esecuzione di una misura di sicurezza, a lui precedentemente applicata per difetto 
d'imputabilità.
Articolo n.226
Minore delinquente abituale, professionale o per tendenza.
1. Il ricovero in un riformatorio giudiziario è sempre ordinato per il minore degli anni diciotto, che 
sia delinquente abituale o professionale , ovvero delinquente per tendenza ; e non può avere durata 
inferiore a tre anni. Quando egli ha compiuto gli anni diciotto, il giudice ne ordina l'assegnazione a 
una colonia agricola o ad una casa di lavoro.
2. La legge determina gli altri casi nei quali deve essere ordinato il ricovero del minore in un 
riformatorio giudiziario.
Articolo n.227
Riformatori speciali.
1..
2. Può altresì essere assegnato ad uno stabilimento speciale o ad una sezione speciale degli 
stabilimenti ordinari il minore che, durante il ricovero nello stabilimento ordinario, si sia rivelato 
particolarmente pericoloso.
Articolo n.228
Libertà vigilata.
1. La sorveglianza della persona in stato di libertà vigilata è affidata all'Autorità di pubblica 
sicurezza.
2. Alla persona in stato di libertà vigilata sono imposte dal giudice prescrizioni idonee ad evitare le 
occasioni di nuovi reati.
3. Tali prescrizioni possono essere dal giudice successivamente modificate o limitate.
4. La sorveglianza deve essere esercitata in modo da agevolare, mediante il lavoro, il riadattamento 
della persona alla vita sociale.
5. La libertà vigilata non può avere durata inferiore a un anno.
6. Per la vigilanza sui minori si osservano le disposizioni precedenti, in quanto non provvedano 
leggi speciali.
Articolo n.229
Casi nei quali può essere ordinata la libertà vigilata.
1. Oltre quanto è prescritto da speciali disposizioni di legge , la libertà vigilata può essere ordinata :
1) nel caso di condanna alla reclusione per un tempo superiore a un anno;
2) nei casi in cui questo codice autorizza una misura di sicurezza per un fatto non preveduto dalla 
legge come reato.



Articolo n.230
Casi nei quali deve essere ordinata la libertà vigilata.
1. La libertà vigilata è sempre ordinata:
1) se è inflitta la pena della reclusione per non meno di dieci anni: e non può, in tal caso, avere 
durata inferiore a tre anni;
2) quando il condannato è ammesso alla liberazione condizionale ;
3) se il contravventore abituale o professionale , non essendo più sottoposto a misure di sicurezza, 
commette un nuovo reato, il quale sia nuova manifestazione di abitualità o professionalità;
4) negli altri casi determinati dalla legge.
2. Nel caso in cui sia stata disposta l'assegnazione a una colonia agricola o ad una casa di lavoro , il 
giudice, al termine dell'assegnazione, può ordinare che la persona da dimettere sia posta in libertà 
vigilata, ovvero può obbligarla a cauzione di buona condotta.
Articolo n.231
Trasgressione degli obblighi imposti.
1. Fuori del caso preveduto dalla prima parte dell'articolo 177, quando la persona in stato di libertà 
vigilata trasgredisce agli obblighi imposti, il giudice può aggiungere alla libertà vigilata la cauzione 
di buona condotta.
2. Avuto riguardo alla particolare gravità della trasgressione o al ripetersi della medesima, ovvero 
qualora il trasgressore non presti la cauzione, il giudice può sostituire alla libertà vigilata 
l'assegnazione a una colonia agricola o ad una casa di lavoro , ovvero, se si tratta di un minore, il 
ricovero in un riformatorio giudiziario.
Articolo n.232
Minori o infermi di mente in stato di libertà vigilata.
1. La persona di età minore o in stato d'infermità psichica non può essere posta in libertà vigilata, se
non quando sia possibile affidarla ai genitori, o a coloro che abbiano obbligo di provvedere alla sua 
educazione o assistenza, ovvero a istituti di assistenza sociale.
2. Qualora tale affidamento non sia possibile o non sia ritenuto opportuno, è ordinato, o mantenuto, 
secondo i casi, il ricovero nel riformatorio , o nella casa di cura e di custodia.
3. Se, durante la libertà vigilata, il minore non dà prova di ravvedimento o la persona in stato 
d'infermità psichica si rivela di nuovo pericolosa, alla libertà vigilata è sostituito, rispettivamente, il 
ricovero in un riformatorio o il ricovero in una casa di cura e di custodia.
Articolo n.233
Divieto di soggiorno in uno o più comuni o in una o più province.
1. Al colpevole di un delitto contro la personalità dello Stato o contro l'ordine pubblico , ovvero di 
un delitto commesso per motivi politici o occasionato da particolari condizioni sociali o morali 
esistenti in un determinato luogo, può essere imposto il divieto di soggiornare in uno o più comuni 



o in una o più province, designati dal giudice.
2. Il divieto di soggiorno ha una durata non inferiore a un anno.
3. Nel caso di trasgressione, ricomincia a decorrere il termine minimo, e può essere ordinata inoltre 
la libertà vigilata.
Articolo n.234
Divieto di frequentare osterie e pubblici spacci di bevande alcooliche.
1. Il divieto di frequentare osterie e pubblici spacci di bevande alcooliche ha la durata minima di un 
anno.
2. Il divieto è sempre aggiunto alla pena, quando si tratta di condannati per ubriachezza abituale o 
per reati commessi in stato di ubriachezza, sempre che questa sia abituale.
3. Nel caso di trasgressione, può essere ordinata inoltre la libertà vigilata o la prestazione di una 
cauzione di buona condotta.
Articolo n.235
Espulsione od allontanamento dello straniero dallo Stato.
1. Il giudice ordina l'espulsione dello straniero ovvero l'allontanamento dal territorio dello Stato del 
cittadino appartenente ad uno Stato membro dell'Unione europea, oltre che nei casi espressamente 
preveduti dalla legge, quando lo straniero o il cittadino appartenente ad uno Stato membro 
dell'Unione europea sia condannato alla reclusione per un tempo superiore ai due anni.
.
3. Il trasgressore dell'ordine di espulsione od allontanamento pronunciato dal giudice è punito con la
reclusione da uno a quattro anni. In tal caso è obbligatorio l'arresto dell'autore del fatto, anche fuori 
dei casi di flagranza, e si procede con rito direttissimo.
competenza: Trib. monocratico
arresto: obbligatorio
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
LIBRO PRIMO
DEI REATI IN GENERALE
TITOLO VIII
Delle misure amministrative di sicurezza
CAPO II
Delle misure di sicurezza patrimoniali



Articolo n.236
Specie: regole generali.
1. Sono misure di sicurezza patrimoniali, oltre quelle stabilite da particolari disposizioni di legge:
1) la cauzione di buona condotta ;
2) la confisca.
2. Si applicano anche alle misure di sicurezza patrimoniali le disposizioni degli articoli 199, 200, 
prima parte, 201, prima parte, 205, prima parte e numero 3 del capoverso, e, salvo che si tratti di 
confisca, le disposizioni del primo e secondo capoverso dell'articolo 200 e quelle dell'articolo 210.
3. Alla cauzione di buona condotta si applicano altresì le disposizioni degli articoli 202, 203 e 207.
Articolo n.237
Cauzione di buona condotta.
1. La cauzione di buona condotta è data mediante il deposito, presso la Cassa delle ammende , di 
una somma non inferiore a 103 euro, né superiore a 2.065 euro.
2. In luogo del deposito, è ammessa la prestazione di una garanzia mediante ipoteca o anche 
mediante fideiussione solidale.
3. La durata della misura di sicurezza non può essere inferiore a un anno, né superiore a cinque, e 
decorre dal giorno in cui la cauzione fu prestata.
Articolo n.238
Inadempimento dell'obbligo di prestare cauzione.
1. Qualora il deposito della somma non sia eseguito o la garanzia non sia prestata, il giudice 
sostituisce alla cauzione la libertà vigilata.
Articolo n.239
Adempimento o trasgressione dell'obbligo di buona condotta.
1. Se, durante l'esecuzione della misura di sicurezza, chi vi è sottoposto non commette alcun delitto,
ovvero alcuna contravvenzione per la quale la legge stabilisce la pena dell'arresto, è ordinata la 
restituzione della somma depositata o la cancellazione della ipoteca ; e la fideiussione si estingue. 
In caso diverso, la somma depositata, o per la quale fu data garanzia, è devoluta alla Cassa delle 
ammende.
Articolo n.240
Confisca 1.
1. Nel caso di condanna , il giudice può ordinare la confisca delle cose che servirono o furono 
destinate a commettere il reato, e delle cose che ne sono il prodotto o il profitto.
2. È sempre ordinata la confisca :
1) delle cose che costituiscono il prezzo del reato;



1-bis) dei beni e degli strumenti informatici o telematici che risultino essere stati in tutto o in parte 
utilizzati per la commissione dei reati di cui agli articoli 615-ter, 615-quater, 615-quinquies, 617-
bis, 617-ter, 617-quater, 617-quinquies, 617-sexies, 635-bis, 635-ter, 635-quater, 635-quinquies, 
640-ter e 640-quinquies  nonché dei beni che ne costituiscono il profitto o il prodotto ovvero di 
somme di denaro, beni o altre utilità di cui il colpevole ha la disponibilità per un valore 
corrispondente a tale profitto o prodotto, se non è possibile eseguire la confi sca del profitto o del 
prodotto diretti 2  3.
2) delle cose, la fabbricazione, l'uso, il porto, la detenzione o l'alienazione delle quali costituisce 
reato, anche se non è stata pronunciata condanna.
3. Le disposizioni della prima parte e dei numeri 1 e 1-bis del capoverso precedente non si 
applicano se la cosa o il bene o lo strumento informatico o telematico appartiene a persona estranea 
al reato. La disposizione del numero 1-bis del capoverso precedente si applica anche nel caso di 
applicazione della pena su richiesta delle parti a norma dell'articolo 444 del codice di procedura 
penale  4.
4. La disposizione del numero 2 non si applica se la cosa appartiene a persona estranea al reato e la 
fabbricazione, l'uso, il porto, la detenzione o l'alienazione possono essere consentiti mediante 
autorizzazione amministrativa  5.
 
LIBRO SECONDO
Dei delitti in particolare
TITOLO I
Dei delitti contro la personalità dello Stato
CAPO I
Dei delitti contro la personalità internazionale dello Stato
Articolo n.241
Attentati contro l'integrità, l'indipendenza e l'unità dello Stato.
1. Salvo che il fatto costituisca più grave reato, chiunque compie atti violenti diretti e idonei a 
sottoporre il territorio dello Stato o una parte di esso alla sovranità di uno Stato straniero, ovvero a 
menomare l'indipendenza o l'unità dello Stato, è punito con la reclusione non inferiore a dodici anni.
2. La pena è aggravata se il fatto è commesso con violazione dei doveri inerenti l'esercizio di 
funzioni pubbliche.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio



Articolo n.242
Cittadino che porta le armi contro lo Stato italiano.
1. Il cittadino che porta le armi contro lo Stato, o presta servizio nelle forze armate di uno Stato in 
guerra contro lo Stato italiano, è punito con l'ergastolo.
2. Non è punibile chi, trovandosi, durante le ostilità, nel territorio dello Stato nemico, ha commesso 
il fatto per esservi stato costretto da un obbligo impostogli dalle leggi dello Stato medesimo.
3. Agli effetti delle disposizioni di questo titolo, è considerato cittadino anche chi ha perduto per 
qualunque causa la cittadinanza italiana.
4. Agli effetti della legge penale, sono considerati Stati in guerra contro lo Stato italiano anche gli 
aggregati politici che, sebbene dallo Stato italiano non riconosciuti come Stati, abbiano tuttavia il 
trattamento di belligeranti.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.243
Intelligenze con lo straniero a scopo di guerra contro lo Stato italiano.
1. Chiunque tiene intelligenze con lo straniero affinché uno Stato estero muova guerra o compia atti
di ostilità contro lo Stato italiano, ovvero commette altri fatti diretti allo stesso scopo, è punito con 
la reclusione non inferiore a dieci anni.
2. Se la guerra segue o se le ostilità si verificano, si applica l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.244
Atti ostili verso uno Stato estero, che espongono lo Stato italiano al pericolo di guerra.
1. Chiunque, senza l'approvazione del Governo, fa arruolamenti o compie altri atti ostili contro uno 
Stato estero, in modo da esporre lo Stato italiano al pericolo di una guerra, è punito con la 
reclusione da sei a diciotto anni; se la guerra avviene, è punito con l'ergastolo.
2. Qualora gli atti ostili siano tali da turbare soltanto le relazioni con un Governo estero, ovvero da 
esporre lo Stato italiano o i suoi cittadini, ovunque residenti, al pericolo di rappresaglie o di 



ritorsioni, la pena è della reclusione da tre a dodici anni. Se segue la rottura delle relazioni 
diplomatiche, o se avvengono le rappresaglie o le ritorsioni, la pena è della reclusione da cinque a 
quindici anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: con l'autorizzazione del Ministro della giustizia
Articolo n.245
Intelligenze con lo straniero per impegnare lo Stato italiano alla neutralità o alla guerra.
1. Chiunque tiene intelligenze con lo straniero per impegnare o per compiere atti diretti a impegnare
lo Stato italiano alla dichiarazione o al mantenimento della neutralità, ovvero alla dichiarazione di 
guerra, è punito con la reclusione da cinque a quindici anni.
2. La pena è aumentata se le intelligenze hanno per oggetto una propaganda col mezzo della 
stampa.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: con l'autorizzazione del Ministero della giustizia
Articolo n.246
Corruzione del cittadino da parte dello straniero.
1. Il cittadino , che, anche indirettamente, riceve o si fa promettere dallo straniero, per sé o per altri, 
denaro o qualsiasi utilità, o soltanto ne accetta la promessa, al fine di compiere atti contrari agli 
interessi nazionali, è punito, se il fatto non costituisce un più grave reato, con la reclusione da tre a 
dieci anni e con la multa da 516 euro a 2.065 euro.
2. Alla stessa pena soggiace lo straniero che dà o promette il denaro o l'utilità.
3. La pena è aumentata :
1) se il fatto è commesso in tempo di guerra ;
2) se il denaro o l'utilità sono dati o promessi per una propaganda col mezzo della stampa.
competenza: Corte d'Assise
arresto: obbligatorio
fermo: consentito



custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.247
Favoreggiamento bellico.
1. Chiunque, in tempo di guerra , tiene intelligenze con lo straniero per favorire le operazioni 
militari del nemico a danno dello Stato italiano , o per nuocere altrimenti alle operazioni militari 
dello Stato italiano, ovvero commette altri fatti diretti agli stessi scopi, è punito con la reclusione 
non inferiore a dieci anni; e, se raggiunge l'intento, con l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.248
Somministrazione al nemico di provvigioni.
1. Chiunque, in tempo di guerra , somministra, anche indirettamente, allo Stato nemico provvigioni,
ovvero altre cose, le quali possano essere usate a danno dello Stato italiano , è punito con la 
reclusione non inferiore a cinque anni.
2. Tale disposizione non si applica allo straniero che commette il fatto all'estero.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.249
Partecipazione a prestiti a favore del nemico.
1. Chiunque, in tempo di guerra , partecipa a prestiti o a versamenti a favore dello Stato nemico, o 
agevola le operazioni ad essi relative, è punito con la reclusione non inferiore a cinque anni.
2. Tale disposizione non si applica allo straniero che commette il fatto all'estero.



competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.250
Commercio col nemico.
1. Il cittadino , o lo straniero dimorante nel territorio dello Stato , il quale, in tempo di guerra e fuori
dei casi indicati nell'articolo 248, commercia, anche indirettamente, con sudditi dello Stato nemico, 
ovunque dimoranti, ovvero con altre persone dimoranti nel territorio dello Stato nemico, è punito 
con la reclusione da due a dieci anni e con la multa pari al quintuplo del valore della merce e, in 
ogni caso, non inferiore a 1.032 euro.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.251
Inadempimento di contratti di forniture in tempo di guerra.
1. Chiunque, in tempo di guerra , non adempie in tutto o in parte gli obblighi che gli derivano da un 
contratto di fornitura di cose o di opere concluso con lo Stato o con un altro ente pubblico o con 
un'impresa esercente servizi pubblici o di pubblica necessità, per i bisogni delle forze armate dello 
Stato o della popolazione, è punito con la reclusione da tre a dieci anni e con la multa pari al triplo 
del valore della cosa o dell'opera che egli avrebbe dovuto fornire e, in ogni caso, non inferiore a 
1.032 euro.
2. Se l'inadempimento, totale o parziale, del contratto è dovuto a colpa , le pene sono ridotte alla 
metà.
3. Le stesse disposizioni si applicano ai subfornitori, ai mediatori e ai rappresentanti dei fornitori, 
allorché essi, violando i loro obblighi contrattuali, hanno cagionato l'inadempimento del contratto di
fornitura.
competenza: Corte d'Assise (primo comma); Trib. monocratico (secondo comma)
arresto: obbligatorio (fattispecie dolosa); facoltativo (fattispecie colposa)
fermo: consentito (primo comma); non consentito (secondo comma)



custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.252
Frode in forniture in tempo di guerra.
1. Chiunque, in tempo di guerra , commette frode nell'esecuzione dei contratti di fornitura o 
nell'adempimento degli altri obblighi contrattuali indicati nell'articolo precedente è punito con la 
reclusione non inferiore a dieci anni e con la multa pari al quintuplo del valore della cosa o 
dell'opera che avrebbe dovuto fornire, e, in ogni caso, non inferiore a 2.065 euro.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio, se il reato è commesso a danno dello Stato italiano; con l'autorizzazione del 
Ministero della giustizia se il reato è commesso a danno di uno Stato estero
Articolo n.253
Distruzione o sabotaggio di opere militari.
1. Chiunque distrugge, o rende inservibili, in tutto o in parte, anche temporaneamente, navi, 
aeromobili, convogli, strade, stabilimenti, depositi o altre opere militari o adibite al servizio delle 
forze armate dello Stato è punito con la reclusione non inferiore a otto anni.
2. Si applica la pena dell'ergastolo :
1) se il fatto è commesso nell'interesse di uno Stato in guerra contro lo Stato italiano ;
2) se il fatto ha compromesso la preparazione o la efficienza bellica dello Stato, ovvero le 
operazioni militari.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.254
Agevolazione colposa.



1. Quando l'esecuzione del delitto preveduto dall'articolo precedente è stata resa possibile, o 
soltanto agevolata, per colpa di chi era in possesso o aveva la custodia o la vigilanza delle cose ivi 
indicate, questi è punito con la reclusione da uno a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.255
Soppressione, falsificazione o sottrazione di atti o documenti concernenti la sicurezza dello
Stato.
1. Chiunque, in tutto o in parte, sopprime, distrugge o falsifica, ovvero carpisce, sottrae o distrae, 
anche temporaneamente, atti o documenti concernenti la sicurezza dello Stato od altro interesse 
politico, interno o internazionale, dello Stato è punito con la reclusione non inferiore a otto anni.
2. Si applica la pena dell'ergastolo se il fatto ha compromesso la preparazione o la efficienza bellica 
dello Stato, ovvero le operazioni militari.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.256
Procacciamento di notizie concernenti la sicurezza dello Stato.
1. Chiunque si procura notizie che, nell'interesse della sicurezza dello Stato o, comunque, 
nell'interesse politico, interno o internazionale, dello Stato, debbono rimanere segrete è punito con 
la reclusione da tre a dieci anni.
2. Agli effetti delle disposizioni di questo titolo, fra le notizie che debbono rimanere segrete 
nell'interesse politico dello Stato sono comprese quelle contenute in atti del Governo, da esso non 
pubblicati per ragioni d'ordine politico, interno o internazionale.
3. Se si tratta di notizie di cui l'Autorità competente ha vietato la divulgazione, la pena è della 
reclusione da due a otto anni.
4. Si applica la pena dell'ergastolo se il fatto ha compromesso la preparazione o la efficienza bellica 
dello Stato, ovvero le operazioni militari.
competenza: Corte d'Assise (primo e quarto comma); Trib. monocratico (terzo comma)
arresto: obbligatorio (primo e quarto comma); facoltativo (terzo comma)



fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.257
Spionaggio politico o militare.
1. Chiunque si procura, a scopo di spionaggio politico o militare, notizie che, nell'interesse della 
sicurezza dello Stato o, comunque, nell'interesse politico, interno o internazionale, dello Stato, 
debbono rimanere segrete è punito con la reclusione non inferiore a quindici anni.
2. Si applica la pena dell'ergastolo :
1) se il fatto è commesso nell'interesse di uno Stato in guerra con lo Stato italiano ;
2) se il fatto ha compromesso la preparazione o la efficienza bellica dello Stato, ovvero le 
operazioni militari.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.258
Spionaggio di notizie di cui è stata vietata la divulgazione.
1. Chiunque si procura, a scopo di spionaggio politico o militare, notizie di cui l'Autorità 
competente ha vietato la divulgazione è punito con la reclusione non inferiore a dieci anni.
2. Si applica l'ergastolo se il fatto è commesso nell'interesse di uno Stato in guerra con lo Stato 
italiano.
3. Si applica l'ergastolo se il fatto ha compromesso la preparazione o la efficienza bellica dello 
Stato, ovvero le operazioni militari.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.259



Agevolazione colposa.
1. Quando l'esecuzione di alcuno dei delitti preveduti dagli articoli 255, 256, 257 e 258 è stata resa 
possibile, o soltanto agevolata, per colpa di chi era in possesso dell'atto o documento o a cognizione
della notizia, questi è punito con la reclusione da uno a cinque anni.
2. Si applica la reclusione da tre a quindici anni se sono state compromesse la preparazione o la 
efficienza bellica dello Stato , ovvero le operazioni militari.
3. Le stesse pene si applicano quando l'esecuzione dei delitti suddetti è stata resa possibile o 
soltanto agevolata per colpa di chi aveva la custodia o la vigilanza dei luoghi o delle zone di terra, 
di acqua o di aria, nelle quali è vietato l'accesso nell'interesse militare dello Stato.
competenza: Corte d'Assise (secondo comma); Trib. monocratico (primo comma)
arresto: facoltativo (primo comma); obbligatorio (secondo comma)
fermo: non consentito (primo comma); consentito (secondo comma)
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.260
Introduzione clandestina in luoghi militari e possesso ingiustificato di mezzi di spionaggio.
1. È punito con la reclusione da uno a cinque anni chiunque:
1) si introduce clandestinamente o con inganno in luoghi o zone di terra, di acqua o di aria, in cui è 
vietato l'accesso nell'interesse militare dello Stato ;
2) è colto, in tali luoghi o zone, o in loro prossimità, in possesso ingiustificato di mezzi idonei a 
commettere alcuno dei delitti preveduti dagli articoli 256, 257 e 258;
3) è colto in possesso ingiustificato di documenti o di qualsiasi altra cosa atta a fornire le notizie 
indicate nell'articolo 256.
2. Se alcuno dei fatti preveduti dai numeri precedenti è commesso in tempo di guerra , la pena è 
della reclusione da tre a dieci anni.
3. Le disposizioni del presente articolo si applicano, altresì, agli immobili adibiti a sedi di ufficio o 
di reparto o a deposito di materiali dell'Amministrazione della pubblica sicurezza, l'accesso ai quali 
sia vietato per ragioni di sicurezza pubblica.
competenza: Corte d'Assise (secondo comma); Trib. monocratico (primo comma)
arresto: obbligatorio (secondo comma); facoltativo (primo comma)
fermo: non consentito (primo comma); consentito (secondo comma)
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.261



Rivelazione di segreti di Stato.
1. Chiunque rivela taluna delle notizie di carattere segreto indicate nell'articolo 256 è punito con la 
reclusione non inferiore a cinque anni.
2. Se il fatto è commesso in tempo di guerra , ovvero ha compromesso la preparazione o la 
efficienza bellica dello Stato o le operazioni militari, la pena della reclusione non può essere 
inferiore a dieci anni.
3. Se il colpevole ha agito a scopo di spionaggio politico o militare , si applica, nel caso preveduto 
dalla prima parte di questo articolo, la pena dell'ergastolo; e, nei casi preveduti dal primo capoverso,
la pena dell'ergastolo.
4. Le pene stabilite nelle disposizioni precedenti si applicano anche a chi ottiene la notizia.
5. Se il fatto è commesso per colpa , la pena è della reclusione da sei mesi a due anni, nel caso 
preveduto dalla prima parte di questo articolo, e da tre a quindici anni qualora concorra una delle 
circostanze indicate nel primo capoverso.
competenza: Corte d'Assise; Trib. monocratico (parte prima del quinto comma)
arresto: obbligatorio (primo, secondo e terzo comma); facoltativo (parte seconda del quinto 
comma); non consentito (parte prima del quinto comma)
fermo: consentito (primo, secondo, terzo e seconda parte quinto comma); non consentito (parte 
prima del quinto comma)
custodia cautelare in carcere: consentita (ma v. art. 275, comma 2 bis, c.p.p.); non consentita (parte 
prima del quinto comma)
altre misure cautelari personali: consentite; non consentite (parte prima del quinto comma)
procedibilità: d'ufficio
Articolo n.262
Rivelazione di notizie di cui sia stata vietata la divulgazione.
1. Chiunque rivela notizie, delle quali l'Autorità competente ha vietato la divulgazione , è punito 
con la reclusione non inferiore a tre anni.
2. Se il fatto è commesso in tempo di guerra , ovvero ha compromesso la preparazione o la 
efficienza bellica dello Stato o le operazioni militari, la pena è della reclusione non inferiore a dieci 
anni.
3. Se il colpevole ha agito a scopo di spionaggio politico o militare , si applica, nel caso preveduto 
dalla prima parte di questo articolo, la reclusione non inferiore a quindici anni; e, nei casi preveduti 
dal primo capoverso, la pena dell'ergastolo.
4. Le pene stabilite nelle disposizioni precedenti si applicano anche a chi ottiene la notizia.
5. Se il fatto è commesso per colpa , la pena è della reclusione da sei mesi a due anni, nel caso 
preveduto dalla prima parte di questo articolo, e da tre a quindici anni qualora concorra una delle 
circostanze indicate nel primo capoverso.
competenza: Corte d'Assise; Trib. monocratico (parte prima del quinto comma)
arresto: obbligatorio (primo, secondo e terzo comma); non consentito (parte prima del quinto 
comma); facoltativo (seconda parte del quinto comma)
fermo: consentito; non consentito (parte prima del quinto comma)



custodia cautelare in carcere: consentita (ma v. art. 275, comma 2 bis, c.p.p.); non consentita (parte 
prima del quinto comma)
altre misure cautelari personali: consentite; non consentite (parte prima del quinto comma)
procedibilità: d'ufficio
Articolo n.263
Utilizzazione dei segreti di Stato.
1. Il pubblico ufficiale o l'incaricato di un pubblico servizio , che impiega a proprio o altrui profitto 
invenzioni o scoperte scientifiche o nuove applicazioni industriali che egli conosca per ragione del 
suo ufficio o servizio, e che debbano rimanere segrete nell'interesse della sicurezza dello Stato , è 
punito con la reclusione non inferiore a cinque anni e con la multa non inferiore a 1.032 euro.
2. Se il fatto è commesso nell'interesse di uno Stato in guerra con lo Stato italiano , o se ha 
compromesso la preparazione o la efficienza bellica dello Stato, ovvero le operazioni militari, il 
colpevole è punito con l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.264
Infedeltà in affari di Stato.
1. Chiunque, incaricato dal Governo italiano di trattare all'estero affari di Stato , si rende infedele al 
mandato è punito, se dal fatto possa derivare nocumento all'interesse nazionale, con la reclusione 
non inferiore a cinque anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.265
Disfattismo politico.
1. Chiunque, in tempo di guerra , diffonde o comunica voci o notizie false, esagerate o tendenziose, 
che possano destare pubblico allarme o deprimere lo spirito pubblico o altrimenti menomare la 
resistenza della nazione di fronte al nemico, o svolge comunque un'attività tale da recare nocumento



agli interessi nazionali , è punito con la reclusione non inferiore a cinque anni.
2. La pena è non inferiore a quindici anni:
1) se il fatto è commesso con propaganda o comunicazioni dirette a militari;
2) se il colpevole ha agito in seguito a intelligenze con lo straniero.
3. La pena è dell'ergastolo se il colpevole ha agito in seguito a intelligenze col nemico.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: con l'autorizzazione del Ministro della giustizia
Articolo n.266
Istigazione di militari a disobbedire alle leggi.
1. Chiunque istiga i militari a disobbedire alle leggi o a violare il giuramento dato o i doveri della 
disciplina militare o altri doveri inerenti al proprio stato, ovvero fa a militari l'apologia di fatti 
contrari alle leggi, al giuramento, alla disciplina o ad altri doveri militari , è punito, per ciò solo, se 
il fatto non costituisce un più grave delitto, con la reclusione da uno a tre anni.
2. La pena è della reclusione da due a cinque anni se il fatto è commesso pubblicamente.
3. Le pene sono aumentate se il fatto è commesso in tempo di guerra.
4. Agli effetti della legge penale, il reato si considera avvenuto pubblicamente quando il fatto è 
commesso:
1) col mezzo della stampa , o con altro mezzo di propaganda;
2) in luogo pubblico o aperto al pubblico e in presenza di più persone;
3) in una riunione che, per il luogo in cui è tenuta, o per il numero degli intervenuti, o per lo scopo 
od oggetto di essa, abbia carattere di riunione non privata.
[NB] La Corte costituzionale, con sentenza 21 marzo 1989, n. 139, ha dichiarato l'illegittimità 
costituzionale del presente articolo «nella parte in cui non prevede che per l'istigazione di militari a 
commettere un reato militare la pena sia sempre applicata in misura inferiore alla metà della pena 
stabilita per il reato al quale si riferisce l'istigazione».
competenza: Trib. monocratico
arresto: non consentito (primo comma); facoltativo (secondo comma)
fermo: non consentito
custodia cautelare in carcere: non consentita (primo comma); consentita (ma v. art. 275, comma 2 
bis, c.p.p.) (secondo comma)
altre misure cautelari personali: consentite (secondo comma)
procedibilità: d'ufficio



Articolo n.267
Disfattismo economico.
1. Chiunque, in tempo di guerra , adopera mezzi diretti a deprimere il corso dei cambi, o ad influire 
sul mercato dei titoli o dei valori, pubblici o privati , in modo da esporre a pericolo la resistenza 
della nazione di fronte al nemico, è punito con la reclusione non inferiore a cinque anni e con la 
multa non inferiore a 3.098 euro.
2. Se il colpevole ha agito in seguito a intelligenze con lo straniero, la reclusione non può essere 
inferiore a dieci anni.
3. La reclusione è non inferiore a quindici anni se il colpevole ha agito in seguito a intelligenze col 
nemico.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: con l'autorizzazione del Ministro della giustizia
Articolo n.268
Parificazione degli Stati alleati.
1. Le pene stabilite negli articoli 247 e seguenti si applicano anche quando il delitto è commesso a 
danno di uno Stato estero alleato o associato, a fine di guerra, con lo Stato italiano.
Articolo n.269
.
Articolo n.270
Associazioni sovversive.
1. Chiunque nel territorio dello Stato promuove, costituisce, organizza o dirige associazioni dirette e
idonee a sovvertire violentemente gli ordinamenti economici o sociali costituiti nello Stato ovvero a
sopprimere violentemente l'ordinamento politico e giuridico dello Stato, è punito con la reclusione 
da cinque a dieci anni.
2. Chiunque partecipa alle associazioni di cui al primo comma è punito con la reclusione da uno a 
tre anni.
3. Le pene sono aumentate per coloro che ricostituiscono, anche sotto falso nome o forma simulata, 
le associazioni di cui al primo comma, delle quali sia stato ordinato lo scioglimento.
competenza: Corte d'Assise (primo comma); Trib. collegiale (secondo e terzo comma)
arresto: obbligatorio (primo comma); non consentito (secondo e terzo comma)
fermo: consentito (primo comma); non consentito (secondo e terzo comma)



custodia cautelare in carcere: consentita (primo comma v. anche art. 275, comma 3, c.p.p.); non 
consentita (secondo e terzo comma)
altre misure cautelari personali: consentite (primo comma); non consentite (secondo e terzo comma)
procedibilità: d'ufficio
Articolo n.270 bis
Associazioni con finalità di terrorismo anche internazionale o di eversione dell'ordine
democratico.
1. Chiunque promuove, costituisce, organizza, dirige o finanzia associazioni che si propongono il 
compimento di atti di violenza con finalità di terrorismo o di eversione dell'ordine democratico è 
punito con la reclusione da sette a quindici anni.
2. Chiunque partecipa a tali associazioni è punito con la reclusione da cinque a dieci anni.
3. Ai fini della legge penale, la finalità di terrorismo ricorre anche quando gli atti di violenza sono 
rivolti contro uno Stato estero, un'istituzione o un organismo internazionale.
4. Nei confronti del condannato è sempre obbligatoria la confisca delle cose che servirono o furono 
destinate a commettere il reato e delle cose che ne sono il prezzo, il prodotto, il profitto o che ne 
costituiscono l'impiego.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.270 ter
Assistenza agli associati.
1. Chiunque, fuori dei casi di concorso nel reato o di favoreggiamento, dà rifugio o fornisce vitto, 
ospitalità, mezzi di trasporto, strumenti di comunicazione a taluna delle persone che partecipano 
alle associazioni indicate negli articoli 270 e 270-bis è punito con la reclusione fino a quattro anni.
2. La pena è aumentata se l'assistenza è prestata continuativamente.
3. Non è punibile chi commette il fatto in favore di un prossimo congiunto.
competenza: Trib. monocratico (citazione diretta)
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio



Articolo n.270 quater
Arruolamento con finalità di terrorismo anche internazionale.
Chiunque, al di fuori dei casi di cui all'articolo 270-bis, arruola una o più persone per il compimento
di atti di violenza ovvero di sabotaggio di servizi pubblici essenziali, con finalità di terrorismo, 
anche se rivolti contro uno Stato estero, un'istituzione o un organismo internazionale, è punito con 
la reclusione da sette a quindici anni.
Fuori dei casi di cui all'articolo 270-bis, e salvo il caso di addestramento, la persona arruolata è 
punita con la pena della reclusione da cinque a otto anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3 s., c.p.p.)
altre misure cautelari personali: consentite
procedibilità: d'ufficio
Art. 270 - quater.1
Organizzazione di trasferimenti per finalità di terrorismo.
Fuori dai casi di cui agli articoli 270-bis e 270-quater, chiunque organizza, finanzia o propaganda 
viaggi in territorio estero finalizzati al compimento delle condotte con finalità di terrorismo di cui 
all'articolo 270-sexies, è punito con la reclusione da cinque a otto anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.270 quater
Art. 270 - quater.1
Organizzazione di trasferimenti per finalità di terrorismo.
Fuori dai casi di cui agli articoli 270-bis e 270-quater, chiunque organizza, finanzia o propaganda 
viaggi in territorio estero finalizzati al compimento delle condotte con finalità di terrorismo di cui 
all'articolo 270-sexies, è punito con la reclusione da cinque a otto anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite



procedibilità: d'ufficio
Articolo n.270 quinquies
Addestramento ad attività con finalità di terrorismo anche internazionale.
Chiunque, al di fuori dei casi di cui all'articolo 270-bis, addestra o comunque fornisce istruzioni 
sulla preparazione o sull'uso di materiali esplosivi, di armi da fuoco o di altre armi, di sostanze 
chimiche o batteriologiche nocive o pericolose, nonché di ogni altra tecnica o metodo per il 
compimento di atti di violenza ovvero di sabotaggio di servizi pubblici essenziali, con finalità di 
terrorismo, anche se rivolti contro uno Stato estero, un'istituzione o un organismo internazionale, è 
punito con la reclusione da cinque a dieci anni. La stessa pena si applica nei confronti della persona 
addestrata, nonché della persona che avendo acquisito, anche autonomamente, le istruzioni per il 
compimento degli atti di cui al primo periodo, pone in essere comportamenti univocamente 
finalizzati alla commissione delle condotte di cui all'articolo 270-sexies.
Le pene previste dal presente articolo sono aumentate se il fatto di chi addestra o istruisce è 
commesso attraverso strumenti informatici o telematici.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.270 quinquies
Finanziamento di condotte con finalita' di terrorismo1
. Chiunque, al di fuori dei casi di cui agli articoli 270-bis e 270-quater.1, raccoglie, eroga o mette a 
disposizione beni o denaro, in qualunque modo realizzati, destinati a essere in tutto o in parte 
utilizzati per il compimento delle condotte con finalità di terrorismo di cui all'articolo 270-
sexies è punito con la reclusione da sette a quindici anni, indipendentemente dall'effettivo utilizzo 
dei fondi per la commissione delle citate condotte.
. Chiunque deposita o custodisce i beni o il denaro indicati al primo comma e' punito con la 
reclusione da cinque a dieci anni.
competenza: Corte d’Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d’ufficio 
Articolo n.270 quinquies



Sottrazione di beni o denaro sottoposti a sequestro 1
. Chiunque sottrae, distrugge, disperde, sopprime o deteriora beni o denaro, sottoposti a sequestro 
per prevenire il finanziamento delle condotte con finalità di terrorismo di cui all'articolo 270-sexies,
è punito con la reclusione da due a sei anni e con la multa da euro 3.000 a euro 15.000.
competenza: Trib. monocratico 
arresto: facoltativo
fermo: consentito   
custodia cautelare in carcere: consentita
altre misure cautelari personali: consentite
procedibilità: d’ufficio
Articolo n.270 sexies
Condotte con finalità di terrorismo.
Sono considerate con finalità di terrorismo le condotte che, per la loro natura o contesto, possono 
arrecare grave danno ad un Paese o ad un'organizzazione internazionale e sono compiute allo scopo 
di intimidire la popolazione o costringere i poteri pubblici o un'organizzazione internazionale a 
compiere o astenersi dal compiere un qualsiasi atto o destabilizzare o distruggere le strutture 
politiche fondamentali, costituzionali, economiche e sociali di un Paese o di un'organizzazione 
internazionale, nonché le altre condotte definite terroristiche o commesse con finalità di terrorismo 
da convenzioni o altre norme di diritto internazionale vincolanti per l'Italia.
Articolo n.270 septies
Confisca  1
. Nel caso di condanna o di applicazione della pena ai sensi dell'articolo 444 del codice di procedura
penale per taluno dei delitti commessi con finalità di terrorismo di cui all'articolo 270-sexies 
è sempre disposta la confisca delle cose che servirono o furono destinate a commettere il reato e 
delle cose che ne costituiscono il prezzo, il prodotto o il profitto, salvo che appartengano a persona 
estranea al reato, ovvero, quando essa non è possibile, la confisca di beni, di cui il reo ha la 
disponibilità, per un valore corrispondente a tale prezzo, prodotto o profitto. 
 
Articolo n.271
Associazioni antinazionali.
1. Chiunque, fuori dei casi preveduti dall'articolo precedente, nel territorio dello Stato promuove, 
costituisce, organizza o dirige associazioni che si propongano di svolgere o che svolgano un'attività 
diretta a distruggere o deprimere il sentimento nazionale è punito con la reclusione da uno a tre 
anni.
2. Chiunque partecipa a tali associazioni è punito con la reclusione da sei mesi a due anni.
3. Si applica l'ultimo capoverso dell'articolo precedente.
[NB] La Corte costituzionale, con sentenza 12 luglio 2001, n. 243 ha dichiarato l'illegittimità 



costituzionale del presente articolo per contrasto con gli artt. 2, 18 e 21 Cost.
Articolo n.272
.
Articolo n.273
Illecita costituzione di associazioni aventi carattere internazionale.
1. Chiunque senza autorizzazione del Governo promuove, costituisce, organizza o dirige nel 
territorio dello Stato associazioni, enti o istituti di carattere internazionale, o sezioni di essi, è punito
con la reclusione fino a sei mesi o con la multa da 516 euro a 2.065 euro.
2. Se l'autorizzazione è stata ottenuta per effetto di dichiarazioni false o reticenti, la pena è della 
reclusione da uno a cinque anni e della multa non inferiore a 1.032 euro.
[NB] La Corte costituzionale, con sentenza 3 luglio 1985, n. 193 ha dichiarato l'illegittimità 
costituzionale del presente articolo per contrasto con l'art. 18 Cost.
Articolo n.274
Illecita partecipazione ad associazioni aventi carattere internazionale.
1. Chiunque partecipa nel territorio dello Stato ad associazioni, enti o istituti, o sezioni di essi, di 
carattere internazionale, per i quali non sia stata conceduta l'autorizzazione del Governo, è punito 
con la multa da 103 euro a 1.032 euro.
2. La stessa pena si applica al cittadino, residente nel territorio dello Stato, che senza 
l'autorizzazione del Governo partecipa ad associazioni, enti o istituti di carattere internazionale, che 
abbiano sede all'estero.
[NB] La Corte costituzionale, con sentenza 3 luglio 1985, n. 193. ha dichiarato l'illegittimità 
costituzionale del presente articolo.
Articolo n.275
.
LIBRO SECONDO
Dei delitti in particolare
TITOLO I
Dei delitti contro la personalità dello Stato
CAPO II
Dei delitti contro la personalità interna dello Stato
Articolo n.276



Attentato contro il Presidente della Repubblica.
1. Chiunque attenta alla vita, alla incolumità o alla libertà personale del Presidente della Repubblica
è punito con l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.277
Offesa alla libertà del Presidente della Repubblica.
1. Chiunque, fuori dei casi preveduti dall'articolo precedente, attenta alla libertà del Presidente della
Repubblica è punito con la reclusione da cinque a quindici anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: con l'autorizzazione del Ministro della giustizia
Articolo n.278
Offesa all'onore o al prestigio del Presidente della Repubblica.
1. Chiunque offende l'onore o il prestigio del Presidente della Repubblica è punito con la reclusione 
da uno a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: con l'autorizzazione del Ministro della giustizia
Articolo n.279
.
Articolo n.280



Attentato per finalità terroristiche o di eversione.
1. Chiunque, per finalità di terrorismo o di eversione dell'ordine democratico , attenta alla vita od 
alla incolumità di una persona, è punito, nel primo caso, con la reclusione non inferiore ad anni 
venti e, nel secondo caso, con la reclusione non inferiore ad anni sei.
2. Se dall'attentato alla incolumità di una persona deriva una lesione gravissima , si applica la pena 
della reclusione non inferiore ad anni diciotto; se ne deriva una lesione grave , si applica la pena 
della reclusione non inferiore ad anni dodici.
3. Se i fatti previsti nei commi precedenti sono rivolti contro persone che esercitano funzioni 
giudiziarie o penitenziarie ovvero di sicurezza pubblica nell'esercizio o a causa delle loro funzioni, 
le pene sono aumentate di un terzo.
4. Se dai fatti di cui ai commi precedenti deriva la morte della persona si applicano, nel caso di 
attentato alla vita, l'ergastolo e, nel caso di attentato alla incolumità, la reclusione di anni trenta.
5. Le circostanze attenuanti, diverse da quelle previste dagli articoli 98 e 114, concorrenti con le 
aggravanti di cui al secondo e al quarto comma, non possono essere ritenute equivalenti o prevalenti
rispetto a queste e le diminuzioni di pena si operano sulla quantità di pena risultante dall'aumento 
conseguente alle predette aggravanti.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.280 bis
Atto di terrorismo con ordigni micidiali o esplosivi.
1. Salvo che il fatto costituisca più grave reato, chiunque per finalità di terrorismo compie qualsiasi 
atto diretto a danneggiare cose mobili o immobili altrui, mediante l'uso di dispositivi esplosivi o 
comunque micidiali, è punito con la reclusione da due a cinque anni.
2. Ai fini del presente articolo, per dispositivi esplosivi o comunque micidiali si intendono le armi e 
le materie ad esse assimilate indicate nell'articolo 585 e idonee a causare importanti danni materiali.
3. Se il fatto è diretto contro la sede della Presidenza della Repubblica, delle Assemblee legislative, 
della Corte costituzionale, di organi del Governo o comunque di organi previsti dalla Costituzione o
da leggi costituzionali, la pena è aumentata fino alla metà.
4. Se dal fatto deriva pericolo per l'incolumità pubblica ovvero un grave danno per l'economia 
nazionale, si applica la reclusione da cinque a dieci anni.
5. Le circostanze attenuanti, diverse da quelle previste dagli articoli 98 e 114, concorrenti con le 
aggravanti di cui al terzo e al quarto comma, non possono essere ritenute equivalenti o prevalenti 
rispetto a queste e le diminuzioni di pena si operano sulla quantità di pena risultante dall'aumento 
conseguente alle predette aggravanti.
competenza: Trib. monocratico (udienza prelim. primo e terzo comma); Corte d’Assise (quarto 
comma)



arresto: facoltativo (primo e terzo comma); obbligatorio (quarto comma)
fermo: non consentito (primo comma); consentito (terzo e quarto comma)
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.280 ter
Atti di terrorismo nucleare  1
. E' punito con la reclusione non inferiore ad anni quindici chiunque, con le finalita' di terrorismo di 
cui all'articolo 270-sexies:
1) procura a se' o ad altri materia radioattiva;
2) crea un ordigno nucleare o ne viene altrimenti in possesso.
. E' punito con la reclusione non inferiore ad anni venti chiunque, con le finalita' di terrorismo di cui
all'articolo 270-sexies:
1) utilizza materia radioattiva o un ordigno nucleare;
2) utilizza o danneggia un impianto nucleare in modo tale da rilasciare o con il concreto pericolo 
che rilasci materia radioattiva.
. Le pene di cui al primo e al secondo comma si applicano altresì quando la condotta ivi descritta 
abbia ad oggetto materiali o aggressivi chimici o batteriologici.
competenza: Corte d’Assise  
arresto: obbligatorio 
fermo: consentito 
custodia cautelare in carcere: consentita 
altre misure cautelari personali: consentite 
procedibilità: d’ufficio
Articolo n.281
.
Articolo n.282
.
Articolo n.283
Attentato contro la Costituzione dello Stato.
1. Chiunque, con atti violenti, commette un fatto diretto e idoneo a mutare la Costituzione dello 
Stato o la forma di governo, è punito con la reclusione non inferiore a cinque anni.



competenza: Trib. monocratico
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.284
Insurrezione armata contro i poteri dello Stato.
1. Chiunque promuove un'insurrezione armata contro i poteri dello Stato è punito con l'ergastolo.
2. Coloro che partecipano alla insurrezione sono puniti con la reclusione da tre a quindici anni; 
coloro che la dirigono, con l'ergastolo.
3. La insurrezione si considera armata anche se le armi sono soltanto tenute in un luogo di deposito.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.285
Devastazione, saccheggio e strage.
1. Chiunque, allo scopo di attentare alla sicurezza dello Stato, commette un fatto diretto a portare la 
devastazione , il saccheggio o la strage nel territorio dello Stato o in una parte di esso è punito con 
l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.286
Guerra civile.
1. Chiunque commette un fatto diretto a suscitare la guerra civile nel territorio dello Stato è punito 
con l'ergastolo.



2. Se la guerra civile avviene, il colpevole è punito con l’ergastolo .
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.287
Usurpazione di potere politico o di comando militare.
1. Chiunque usurpa un potere politico, ovvero persiste nell'esercitarlo indebitamente, è punito con la
reclusione da sei a quindici anni.
2. Alla stessa pena soggiace chiunque indebitamente assume un alto comando militare.
3. Se il fatto è commesso in tempo di guerra , il colpevole è punito con l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: con l'autorizzazione del Ministro della giustizia
Articolo n.288
Arruolamenti o armamenti non autorizzati a servizio di uno Stato estero.
1. Chiunque nel territorio dello Stato e senza approvazione del Governo arruola o arma cittadini , 
perché militino al servizio o a favore dello straniero, è punito con la reclusione da quattro a quindici
anni.
2. La pena è aumentata se fra gli arruolati sono militari in servizio, o persone tuttora soggette agli 
obblighi del servizio militare.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: con l'autorizzazione del Ministro della giustizia
Articolo n.289



Attentato contro organi costituzionali e contro le assemblee regionali.
1. È punito con la reclusione da uno a cinque anni, qualora non si tratti di un più grave delitto, 
chiunque commette atti violenti diretti ad impedire, in tutto o in parte, anche temporaneamente:
1) al Presidente della Repubblica o al Governo l'esercizio delle attribuzioni o delle prerogative 
conferite dalla legge;
2) alle assemblee legislative o ad una di queste, o alla Corte costituzionale o alle assemblee 
regionali, l'esercizio delle loro funzioni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.289 bis
Sequestro di persona a scopo di terrorismo o di eversione.
1. Chiunque, per finalità di terrorismo o di eversione dell'ordine democratico, sequestra una persona
è punito con la reclusione da venticinque a trenta anni.
2. Se dal sequestro deriva comunque la morte, quale conseguenza non voluta dal reo, della persona 
sequestrata, il colpevole è punito con la reclusione di anni trenta.
3. Se il colpevole cagiona la morte del sequestrato si applica la pena dell'ergastolo.
4. Il concorrente che, dissociandosi dagli altri, si adopera in modo che il soggetto passivo riacquisti 
la libertà è punito con la reclusione da due a otto anni ; se il soggetto passivo muore, in conseguenza
del sequestro, dopo la liberazione, la pena è della reclusione da otto a diciotto anni.
5. Quando ricorre una circostanza attenuante , alla pena prevista dal secondo comma è sostituita la 
reclusione da venti a ventiquattro anni; alla pena prevista dal terzo comma è sostituita la reclusione 
da ventiquattro a trenta anni. Se concorrono più circostanze attenuanti , la pena da applicare per 
effetto delle diminuzioni non può essere inferiore a dieci anni, nell'ipotesi prevista dal secondo 
comma, ed a quindici anni, nell'ipotesi prevista dal terzo comma.
competenza: Corte d'Assise
arresto: obbligatorio
fermo: consentito
custodia cautelare in carcere: consentita (ma v. art. 275, comma 3 s., c.p.p.)
altre misure cautelari personali: consentite
procedibilità: d'ufficio
Articolo n.290
Vilipendio della Repubblica, delle Istituzioni costituzionali e delle Forze Armate.



1. Chiunque pubblicamente vilipende la Repubblica, le Assemblee legislative o una di queste, 
ovvero il Governo o la Corte Costituzionale o l'ordine giudiziario, è punito con la multa da euro 
1.000 a euro 5.000.
2. La stessa pena si applica a chi pubblicamente vilipende le Forze Armate dello Stato o quelle della
liberazione.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio con l'autorizzazione dell'assemblea vilipesa o, negli altri casi, del Ministro 
della giustizia
Articolo n.290 bis
Parificazione al Presidente della Repubblica di chi ne fa le veci.
1. Agli effetti degli articoli 276, 277, 278, 279, 289, è parificato al Presidente della Repubblica chi 
ne fa le veci.
Articolo n.291
Vilipendio alla nazione italiana.
1. Chiunque pubblicamente vilipende la nazione italiana è punito con la multa da euro 1.000 a euro 
5.000.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.292
Vilipendio o danneggiamento alla bandiera o ad altro emblema dello Stato.
1. Chiunque vilipende con espressioni ingiuriose la bandiera nazionale o un altro emblema dello 
Stato è punito con la multa da euro 1.000 a euro 5.000. La pena è aumentata da euro 5.000 a euro 
10.000 nel caso in cui il medesimo fatto sia commesso in occasione di una pubblica ricorrenza o di 
una cerimonia ufficiale.
2. Chiunque pubblicamente e intenzionalmente distrugge, disperde, deteriora, rende inservibile o 
imbratta la bandiera nazionale o un altro emblema dello Stato è punito con la reclusione fino a due 
anni.



3. Agli effetti della legge penale per bandiera nazionale si intende la bandiera ufficiale dello Stato e 
ogni altra bandiera portante i colori nazionali.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.292 bis
.
Articolo n.293
.
LIBRO SECONDO
Dei delitti in particolare
TITOLO I
Dei delitti contro la personalità dello Stato
CAPO III
Dei delitti contro i diritti politici del cittadino
Articolo n.294
Attentati contro i diritti politici del cittadino.
1. Chiunque con violenza, minaccia o inganno impedisce in tutto o in parte l'esercizio di un diritto 
politico, ovvero determina taluno a esercitarlo in senso difforme dalla sua volontà, è punito con la 
reclusione da uno a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
LIBRO SECONDO
Dei delitti in particolare



TITOLO I
Dei delitti contro la personalità dello Stato
CAPO IV
Dei delitti contro gli Stati esteri, i loro Capi e i loro rappresentanti
Articolo n.295
Attentato contro i Capi di Stati esteri.
1. Chiunque nel territorio dello Stato attenta alla vita, alla incolumità o alla libertà personale del 
Capo di uno Stato estero è punito, nel caso di attentato alla vita, con la reclusione non inferiore a 
venti anni e, negli altri casi, con la reclusione non inferiore a quindici anni. Se dal fatto è derivata la
morte del Capo dello Stato estero, il colpevole è punito con l'ergastolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.296
Offesa alla libertà dei Capi di Stati esteri.
1. Chiunque nel territorio dello Stato , fuori dei casi preveduti dall'articolo precedente, attenta alla 
libertà del Capo di uno Stato estero è punito con la reclusione da tre a dieci anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: su richiesta del Ministro della giustizia
Articolo n.297
.
Articolo n.298
.
Articolo n.299



Offesa alla bandiera o ad altro emblema di uno Stato estero.
1. Chiunque nel territorio dello Stato vilipende, con espressioni ingiuriose, in luogo pubblico o 
aperto o esposto al pubblico, la bandiera ufficiale o un altro emblema di uno Stato estero, usati in 
conformità del diritto interno dello Stato italiano, è punito con l'ammenda da euro 100 a euro 
1.000.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: su richiesta del Ministro della giustizia
Articolo n.300
Condizione di reciprocità.
1. Le disposizioni degli articoli 295, 296, 297 e 299 si applicano solo in quanto la legge straniera 
garantisca, reciprocamente, al Capo dello Stato italiano o alla bandiera italiana parità di tutela 
penale.
2. I Capi di missione diplomatica sono equiparati ai Capi di Stati esteri, a norma dell'articolo 298, 
soltanto se lo Stato straniero concede parità di tutela penale ai Capi di missione diplomatica 
italiana.
3. Se la parità della tutela penale non esiste, si applicano le disposizioni dei titoli dodicesimo e 
tredicesimo , ma la pena è aumentata.
LIBRO SECONDO
Dei delitti in particolare
TITOLO I
Dei delitti contro la personalità dello Stato
CAPO V
Disposizioni generali e comuni ai capi precedenti
Articolo n.301
Concorso di reati.
1. Quando l'offesa alla vita, alla incolumità, alla libertà o all'onore, indicata negli articoli 276, 277, 
278, 280, 281, 282 , 295, 296, 297 e 298, è considerata dalla legge come reato anche in base a 
disposizioni diverse da quelle contenute nei capi precedenti, si applicano le disposizioni che 
stabiliscono la pena più grave.
2. Nondimeno, nei casi in cui debbono essere applicate disposizioni diverse da quelle contenute nei 
capi precedenti, le pene sono aumentate da un terzo alla metà.



3. Quando l'offesa alla vita, alla incolumità, alla libertà o all'onore è considerata dalla legge come 
elemento costitutivo o circostanza aggravante di un altro reato , questo cessa dal costituire un reato 
complesso, e il colpevole soggiace a pene distinte, secondo le norme sul concorso dei reati , 
applicandosi, per le dette offese, le disposizioni contenute nei capi precedenti.
Articolo n.302
Istigazione a commettere alcuno dei delitti preveduti dai capi primo e secondo.
1. Chiunque istiga taluno a commettere uno dei delitti, non colposi , preveduti dai capi primo e 
secondo di questo titolo, per i quali la legge stabilisce l'ergastolo o la reclusione, è punito, se 
l'istigazione non è accolta, ovvero se l'istigazione è accolta ma il delitto non è commesso, con la 
reclusione da uno a otto anni. La pena è aumentata se il fatto è commesso attraverso strumenti 
informatici o telematici.
2. Tuttavia, la pena da applicare è sempre inferiore alla metà della pena stabilita per il delitto al 
quale si riferisce la istigazione.
competenza: Trib. monocratico
arresto: facoltativo
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.303
.
Articolo n.304
Cospirazione politica mediante accordo.
1. Quando più persone si accordano al fine di commettere uno dei delitti indicati nell'articolo 302, 
coloro che partecipano all'accordo sono puniti, se il delitto non è commesso, con la reclusione da 
uno a sei anni.
2. Per i promotori la pena è aumentata.
3. Tuttavia la pena da applicare è sempre inferiore alla metà della pena stabilita per il delitto al 
quale si riferisce l'accordo.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.305
Cospirazione politica mediante associazione.
1. Quando tre o più persone si associano al fine di commettere uno dei delitti indicati nell'articolo 
302, coloro che promuovono, costituiscono od organizzano l'associazione sono puniti, per ciò solo, 
con la reclusione da cinque a dodici anni.
2. Per il solo fatto di partecipare all'associazione, la pena è della reclusione da due a otto anni.
3. I capi dell'associazione soggiacciono alla stessa pena stabilita per i promotori.
4. Le pene sono aumentate se l'associazione tende a commettere due o più dei delitti sopra indicati.
competenza: Corte d'Assise (primo comma); Trib. monocratico (secondo comma)
arresto: obbligatorio (primo comma); facoltativo (secondo comma)
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.306
Banda armata: formazione e partecipazione.
1. Quando, per commettere uno dei delitti indicati nell'articolo 302, si forma una banda armata, 
coloro che la promuovono o costituiscono od organizzano, soggiacciono, per ciò solo, alla pena 
della reclusione da cinque a quindici anni.
2. Per il solo fatto di partecipare alla banda armata, la pena è della reclusione da tre a nove anni.
3. I capi o i sovventori della banda armata soggiacciono alla stessa pena stabilita per i promotori.
competenza: Corte d'Assise (primo comma); Trib. collegiale (secondo comma)
arresto: obbligatorio
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.307
Assistenza ai partecipi di cospirazione o di banda armata.
1. Chiunque, fuori dei casi di concorso nel reato o di favoreggiamento , dà rifugio o fornisce vitto, 
ospitalità, mezzi di trasporto, strumenti di comunicazione a taluna delle persone che partecipano 
all'associazione o alla banda indicate nei due articoli precedenti, è punito con la reclusione fino a 
due anni 1.
2. La pena è aumentata se l'assistenza è prestata continuatamente 2.



3. Non è punibile chi commette il fatto in favore di un prossimo congiunto.
4. Agli effetti della legge penale, s'intendono per prossimi congiunti gli ascendenti, i discendenti, il 
coniuge, la parte di un'unione civile tra persone dello stesso sesso, i fratelli, le sorelle, gli affini 
nello stesso grado, gli zii e i nipoti : nondimeno, nella denominazione di prossimi congiunti, non si 
comprendono gli affini , allorché sia morto il coniuge e non vi sia prole 3.
 
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.308
Cospirazione: casi di non punibilità.
1. Nei casi preveduti dagli articoli 304, 305 e 307 non sono punibili coloro i quali, prima che sia 
commesso il delitto per cui l'accordo è intervenuto o la associazione è costituita, e anteriormente 
all'arresto, ovvero al procedimento:
1) disciolgono o, comunque, determinano lo scioglimento dell'associazione;
2) non essendo promotori o capi, recedono dall'accordo o dall'associazione.
2. Non sono parimenti punibili coloro i quali impediscono comunque che sia compiuta l'esecuzione 
del delitto per cui l'accordo è intervenuto o la associazione è stata costituita.
Articolo n.309
Banda armata: casi di non punibilità.
1. Nei casi preveduti dagli articoli 306 e 307, non sono punibili coloro i quali, prima che sia 
commesso il delitto per cui la banda armata venne formata, e prima dell'ingiunzione dell'Autorità o 
della forza pubblica, o immediatamente dopo tale ingiunzione:
1) disciolgono o, comunque, determinano lo scioglimento della banda;
2) non essendo promotori o capi della banda, si ritirano dalla banda stessa, ovvero si arrendono, 
senza opporre resistenza e consegnando o abbandonando le armi.
2. Non sono parimenti punibili coloro i quali impediscono comunque che sia compiuta l'esecuzione 
del delitto per cui la banda è stata formata.
Articolo n.310
Tempo di guerra.
1. Agli effetti della legge penale, nella denominazione di tempo di guerra è compreso anche il 
periodo di imminente pericolo di guerra, quando questa sia seguita.



Articolo n.311
Circostanza diminuente: lieve entità del fatto.
1. Le pene comminate pei delitti preveduti da questo titolo sono diminuite quando per la natura, la 
specie, i mezzi, le modalità o circostanze dell'azione, ovvero per la particolare tenuità del danno o 
del pericolo, il fatto risulti di lieve entità.
Articolo n.312
Espulsione od allontanamento dello straniero dallo Stato.
1. Il giudice ordina l'espulsione dello straniero ovvero l'allontanamento dal territorio dello Stato del 
cittadino appartenente ad uno Stato membro dell'Unione europea, oltre che nei casi espressamente 
preveduti dalla legge, quando lo straniero o il cittadino appartenente ad uno Stato membro 
dell'Unione europea sia condannato ad una pena restrittiva della libertà personale per taluno dei 
delitti preveduti da questo titolo..
2. Il trasgressore dell'ordine di espulsione od allontanamento pronunciato dal giudice è punito con la
reclusione da uno a quattro anni. In tal caso è obbligatorio l'arresto dell'autore del fatto, anche fuori 
dei casi di flagranza, e si procede con rito direttissimo.
competenza: Trib. monocratico
arresto: obbligatorio
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.313
Autorizzazione a procedere o richiesta di procedimento.
1. Per i delitti preveduti dagli articoli 244, 245, 265, 267, 269, 273, 274, 277, 278, 279, 287 e 288 
non si può procedere senza l'autorizzazione del Ministro della giustizia.
2. Parimenti non si può procedere senza tale autorizzazione per i delitti preveduti dagli articoli 247, 
248, 249, 250, 251 e 252, quando sono commessi a danno di uno Stato estero alleato o associato, a 
fine di guerra, allo Stato italiano.
3. Per il delitto preveduto nell'articolo 290, quando è commesso contro l'Assemblea Costituente 
ovvero contro le Assemblee legislative o una di queste, non si può procedere senza l'autorizzazione 
dell'Assemblea, contro la quale il vilipendio è diretto. Negli altri casi non si può procedere senza 
l'autorizzazione del ministro per la giustizia.
4. I delitti preveduti dagli articoli 296, 297, 298 in relazione agli articoli 296 e 297, e dall'articolo 
299 sono punibili a richiesta del ministro per la giustizia.
[NB] La Corte costituzionale, con sentenza 17 febbraio 1969, n. 15, ha dichiarato l'illegittimità 
costituzionale del presente comma «nei limiti in cui attribuisce il potere di dare l'autorizzazione a 
procedere per il delitto di vilipendio della Corte costituzionale al Ministro di grazia e giustizia 



anziché alla Corte stessa». V. precedentemente Corte Costituzionale n. 91 del 1971, che ha 
dichiarato non fondata, nei sensi di cui in motivazione, con riferimento all'art. 3 Cost., una 
questione di legittimità dello stesso art. 313 comma 3, relativamente all'ipotesi di concorso di più 
persone nel medesimo fatto-reato (a tale proposito, la motivazione ha precisato che l'autorizzazione 
è da ritenere stabilita con riguardo al fatto, così da risultare indivisibile).
LIBRO SECONDO
Dei delitti in particolare
TITOLO II
Dei delitti contro la pubblica amministrazione
CAPO I
Dei delitti dei pubblici ufficiali contro la pubblica amministrazione
Articolo n.314
Peculato.
1. Il pubblico ufficiale o l'incaricato di un pubblico servizio , che, avendo per ragione del suo ufficio
o servizio il possesso o comunque la disponibilità di denaro o di altra cosa mobile altrui, se ne 
appropria, è punito con la reclusione da quattro anni a dieci anni e sei mesi.
2. Si applica la pena della reclusione da sei mesi a tre anni quando il colpevole ha agito al solo 
scopo di fare uso momentaneo della cosa, e questa, dopo l'uso momentaneo, è stata immediatamente
restituita.
competenza: Trib. collegiale
arresto: facoltativo (primo comma); non consentito (secondo comma)
fermo: consentito (primo comma); non consentito (secondo comma)
custodia cautelare in carcere: consentita (primo comma); non consentita (secondo comma)
altre misure cautelari personali: consentite (primo comma); v. per il secondo comma l'art. 2892 
c.p.p.
procedibilità: d'ufficio
Articolo n.315
.
Articolo n.316
Peculato mediante profitto dell'errore altrui.
1. Il pubblico ufficiale o l'incaricato di un pubblico servizio , il quale, nell'esercizio delle funzioni o 
del servizio, giovandosi dell'errore altrui, riceve o ritiene indebitamente, per sé o per un terzo, 
denaro od altra utilità, è punito con la reclusione da sei mesi a tre anni.
competenza: Trib. collegiale



arresto: facoltativo
fermo: non consentito
custodia cautelare in carcere: consentita
altre misure cautelari personali: consentite; v. artt. 289 2 e 3915 c.p.p.
procedibilità: d'ufficio
Articolo n.316 bis
Malversazione a danno dello Stato.
1. Chiunque, estraneo alla pubblica amministrazione, avendo ottenuto dallo Stato o da altro ente 
pubblico o dalle Comunità europee contributi, sovvenzioni o finanziamenti destinati a favorire 
iniziative dirette alla realizzazione di opere od allo svolgimento di attività di pubblico interesse, non
li destina alle predette finalità, è punito con la reclusione da sei mesi a quattro anni.
competenza: Trib. collegiale
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.316 ter
Indebita percezione di erogazioni a danno dello Stato.
1. Salvo che il fatto costituisca il reato previsto dall'articolo 640-bis, chiunque mediante l'utilizzo o 
la presentazione di dichiarazioni o di documenti falsi o attestanti cose non vere, ovvero mediante 
l'omissione di informazioni dovute, consegue indebitamente, per sé o per altri, contributi, 
finanziamenti, mutui agevolati o altre erogazioni dello stesso tipo, comunque denominate, concessi 
o erogati dallo Stato, da altri enti pubblici o dalle Comunità europee è punito con la reclusione da 
sei mesi a tre anni.
2. Quando la somma indebitamente percepita è pari o inferiore a 3.999,96 euro si applica soltanto la
sanzione amministrativa del pagamento di una somma di denaro da 5.164 euro a 25.822 euro. Tale 
sanzione non può comunque superare il triplo del beneficio conseguito.
competenza: Trib. collegiale
arresto: non consentito
fermo: non consentito
custodia cautelare in carcere: non consentita
altre misure cautelari personali: v. 2892 c.p.p.
procedibilità: d'ufficio
Articolo n.317



Concussione.
1. Il pubblico ufficiale o l'incaricato di un pubblico servizio che, abusando della sua qualità o dei 
suoi poteri, costringe taluno a dare o a promettere indebitamente, a lui o a un terzo, denaro o altra 
utilità, e' punito con la reclusione da sei a dodici anni.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.317 bis
Pene accessorie.
La condanna per i reati di cui agli articoli 314, 317, 319 e 319-ter importa l'interdizione perpetua dai
pubblici uffici. Nondimeno, se per circostanze attenuanti viene inflitta la reclusione per un tempo 
inferiore a tre anni, la condanna importa l'interdizione temporanea.
Articolo n.318
Corruzione per l'esercizio della funzione.
1. Il pubblico ufficiale che, per l'esercizio delle sue funzioni o dei suoi poteri, indebitamente riceve, 
per sé o per un terzo, denaro o altra utilità o ne accetta la promessa è punito con la reclusione da uno
a sei anni.
competenza: Trib. collegiale
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.319
Corruzione per un atto contrario ai doveri d'ufficio.
1. Il pubblico ufficiale , che, per omettere o ritardare o per aver omesso o ritardato un atto del suo 
ufficio, ovvero per compiere o per aver compiuto un atto contrario ai doveri di ufficio, riceve, per sé
o per un terzo, denaro od altra utilità, o ne accetta la promessa, è punito con la reclusione da sei a 
dieci anni.
competenza: Trib. collegiale
arresto: facoltativo
fermo: consentito



custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.319 bis
Circostanze aggravanti.
1. La pena è aumentata se il fatto di cui all'articolo 319 ha per oggetto il conferimento di pubblici 
impieghi o stipendi o pensioni o la stipulazione di contratti nei quali sia interessata 
l'amministrazione alla quale il pubblico ufficiale appartiene nonché il pagamento o il rimborso di 
tributi.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.319 ter
Corruzione in atti giudiziari.
1. Se i fatti indicati negli articoli 318 e 319 sono commessi per favorire o danneggiare una parte in 
un processo civile, penale o amministrativo, si applica la pena della reclusione da sei a dodici anni.
2. Se dal fatto deriva l'ingiusta condanna di taluno alla reclusione non superiore a cinque anni, la 
pena è della reclusione da sei a quattordici anni; se deriva l'ingiusta condanna alla reclusione 
superiore a cinque anni o all'ergastolo, la pena è della reclusione da otto a venti anni.
competenza: Trib. collegiale
arresto: facoltativo (primo comma e prima parte del secondo comma); obbligatorio (seconda parte 
del secondo comma)
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.319 quater
Induzione indebita a dare o promettere utilità.
1. Salvo che il fatto costituisca più grave reato, il pubblico ufficiale o l'incaricato di pubblico 
servizio che, abusando della sua qualità o dei suoi poteri, induce taluno a dare o a promettere 
indebitamente, a lui o a un terzo, denaro o altra utilità è punito con la reclusione da sei anni a dieci 
anni e sei mesi.



2. Nei casi previsti dal primo comma, chi dà o promette denaro o altra utilità è punito con la 
reclusione fino a tre anni.
competenza: Trib. collegiale
arresto: facoltativo (primo comma); non consentito (secondo comma)
fermo: consentito (primo comma); non consentito (secondo comma)
custodia cautelare in carcere: consentita(primo comma); non consentita (secondo comma)
altre misure cautelari personali: consentite (primo comma); v. 289, secondo comma, c.p.p. (secondo
comma)
procedibilità: d'ufficio
Articolo n.320
Corruzione di persona incaricata di un pubblico servizio.
1. Le disposizioni degli articoli 318 e 319 si applicano anche all'incaricato di un pubblico servizio.
2. In ogni caso, le pene sono ridotte in misura non superiore ad un terzo.
Articolo n.321
Pene per il corruttore.
1. Le pene stabilite nel primo comma dell'articolo 318, nell'articolo 319, nell'articolo 319-bis, 
nell'articolo 319-ter e nell'articolo 320 in relazione alle suddette ipotesi degli articoli 318 e 319, si 
applicano anche a chi dà o promette al pubblico ufficiale o all'incaricato di un pubblico servizio il 
denaro od altra utilità.
Articolo n.322
Istigazione alla corruzione.
1. Chiunque offre o promette denaro od altra utilità non dovuti ad un pubblico ufficiale o ad un 
incaricato di un pubblico servizio , per l'esercizio delle sue funzioni o dei suoi poteri , soggiace, 
qualora l'offerta o la promessa non sia accettata, alla pena stabilita nel comma 1 dell'articolo 318, 
ridotta di un terzo.
2. Se l'offerta o la promessa è fatta per indurre un pubblico ufficiale o un incaricato di un pubblico 
servizio ad omettere o a ritardare un atto del suo ufficio, ovvero a fare un atto contrario ai suoi 
doveri, il colpevole soggiace, qualora l'offerta o la promessa non sia accettata, alla pena stabilita 
nell'articolo 319, ridotta di un terzo.
3. La pena di cui al primo comma si applica al pubblico ufficiale o all'incaricato di un pubblico 
servizio che sollecita una promessa o dazione di denaro o altra utilità per l'esercizio delle sue 
funzioni o dei suoi poteri.
4. La pena di cui al comma secondo si applica al pubblico ufficiale o all'incaricato di un pubblico 
servizio che sollecita una promessa o dazione di denaro od altra utilità da parte di un privato per le 
finalità indicate dall'articolo 319.
competenza: Trib. collegiale



arresto: non consentito (primo e terzo comma); facoltativo (secondo e quarto comma)
fermo: non consentito
custodia cautelare in carcere: non consentita
altre misure cautelari personali: consentite (secondo e quarto comma); primo e terzo comma: v. 
2892 c.p.p.
procedibilità: d'ufficio
Articolo n.322 bis
Peculato, concussione, induzione indebita a dare o promettere utilità, corruzione e istigazione
alla corruzione di membri della Corte penale internazionale o degli organi delle Comunità
europee e di funzionari delle Comunità europee e di Stati esteri.
1. Le disposizioni degli articoli 314, 316, da 317 a 320 e 322, terzo e quarto comma, si applicano 
anche:
1) ai membri della Commissione delle Comunità europee, del Parlamento europeo, della Corte di 
Giustizia e della Corte dei conti delle Comunità europee;
2) ai funzionari e agli agenti assunti per contratto a norma dello statuto dei funzionari delle 
Comunità europee o del regime applicabile agli agenti delle Comunità europee;
3) alle persone comandate dagli Stati membri o da qualsiasi ente pubblico o privato presso le 
Comunità europee, che esercitino funzioni corrispondenti a quelle dei funzionari o agenti delle 
Comunità europee;
4) ai membri e agli addetti a enti costituiti sulla base dei Trattati che istituiscono le Comunità 
europee;
5) a coloro che, nell'ambito di altri Stati membri dell'Unione europea, svolgono funzioni o attività 
corrispondenti a quelle dei pubblici ufficiali e degli incaricati di un pubblico servizio.
5-bis) ai giudici, al procuratore, ai procuratori aggiunti, ai funzionari e agli agenti della Corte penale
internazionale, alle persone comandate dagli Stati parte del Trattato istitutivo della Corte penale 
internazionale le quali esercitino funzioni corrispondenti a quelle dei funzionari o agenti della Corte
stessa, ai membri ed agli addetti a enti costituiti sulla base del Trattato istitutivo della Corte penale 
internazionale.
2. Le disposizioni degli articoli 319-quater, secondo comma, 321 e 322, primo e secondo comma, si 
applicano anche se il denaro o altra utilità è dato, offerto o promesso:
1) alle persone indicate nel primo comma del presente articolo;
2) a persone che esercitano funzioni o attività corrispondenti a quelle dei pubblici ufficiali e degli 
incaricati di un pubblico servizio nell'ambito di altri Stati esteri o organizzazioni pubbliche 
internazionali, qualora il fatto sia commesso per procurare a sé o ad altri un indebito vantaggio in 
operazioni economiche internazionali ovvero al fine di ottenere o di mantenere un'attività 
economica o finanziaria.
3. Le persone indicate nel primo comma sono assimilate ai pubblici ufficiali, qualora esercitino 
funzioni corrispondenti, e agli incaricati di un pubblico servizio negli altri casi.
Articolo n.322 ter



Confisca.
1. Nel caso di condanna, o di applicazione della pena su richiesta delle parti a norma dell'articolo 
444 del codice di procedura penale, per uno dei delitti previsti dagli articoli da 314 a 320, anche se 
commessi dai soggetti indicati nell'articolo 322-bis, primo comma, è sempre ordinata la confisca dei
beni che ne costituiscono il profitto o il prezzo, salvo che appartengano a persona estranea al reato, 
ovvero, quando essa non è possibile, la confisca di beni, di cui il reo ha la disponibilità, per un 
valore corrispondente a tale prezzo o profitto.
2. Nel caso di condanna, o di applicazione della pena a norma dell'articolo 444 del codice di 
procedura penale, per il delitto previsto dall'articolo 321, anche se commesso ai sensi dell'articolo 
322-bis, secondo comma, è sempre ordinata la confisca dei beni che ne costituiscono il profitto 
salvo che appartengano a persona estranea al reato, ovvero, quando essa non è possibile, la confisca 
di beni, di cui il reo ha la disponibilità, per un valore corrispondente a quello di detto profitto e, 
comunque, non inferiore a quello del denaro o delle altre utilità date o promesse al pubblico 
ufficiale o all'incaricato di pubblico servizio o agli altri soggetti indicati nell'articolo 322-bis, 
secondo comma.
3. Nei casi di cui ai commi primo e secondo, il giudice, con la sentenza di condanna, determina le 
somme di denaro o individua i beni assoggettati a confisca in quanto costituenti il profitto o il 
prezzo del reato ovvero in quanto di valore corrispondente al profitto o al prezzo del reato.
Articolo n.322 quater
Riparazione pecuniaria.
1. Con la sentenza di condanna per i reati previsti dagli articoli 314, 317, 318, 319, 319-ter, 319-
quater, 320 e 322-bis, è sempre ordinato il pagamento di una somma pari all'ammontare di quanto 
indebitamente ricevuto dal pubblico ufficiale o dall'incaricato di un pubblico servizio a titolo di 
riparazione pecuniaria in favore dell'amministrazione cui il pubblico ufficiale o l'incaricato di un 
pubblico servizio appartiene, ovvero, nel caso di cui all'articolo 319-ter, in favore 
dell'amministrazione della giustizia, restando impregiudicato il diritto al risarcimento del danno.
Articolo n.323
Abuso d'ufficio.
1. Salvo che il fatto non costituisca un più grave reato, il pubblico ufficiale o l'incaricato di pubblico
servizio che, nello svolgimento delle funzioni o del servizio, in violazione di norme di legge o di 
regolamento, ovvero omettendo di astenersi in presenza di un interesse proprio o di un prossimo 
congiunto o negli altri casi prescritti , intenzionalmente procura a sé o ad altri un ingiusto vantaggio 
patrimoniale ovvero arreca ad altri un danno ingiusto è punito con la reclusione da uno a quattro 
anni.
2. La pena è aumentata nei casi in cui il vantaggio o il danno hanno un carattere di rilevante gravità.
competenza: Trib. collegiale
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite



procedibilità: d'ufficio
Articolo n.323 bis
Circostanze attenuanti.
1. Se i fatti previsti dagli articoli 314, 316, 316-bis, 316-ter, 317, 318, 319, 319-quater, 320, 322, 
322-bis e 323 sono di particolare tenuità, le pene sono diminuite.
2. Per i delitti previsti dagli articoli 318, 319, 319-ter, 319-quater, 320, 321, 322 e322-bis, per chi si 
sia efficacemente adoperato per evitare che l'attività delittuosa sia portata a conseguenze ulteriori, 
per assicurare le prove dei reati e per l'individuazione degli altri responsabili ovvero per il sequestro
delle somme o altre utilità trasferite, la pena è diminuita da un terzo a due terzi..
Articolo n.324
.
Articolo n.325
Utilizzazione d'invenzioni o scoperte conosciute per ragione di ufficio.
1. Il pubblico ufficiale o l'incaricato di un pubblico servizio , che impiega, a proprio o altrui profitto,
invenzioni o scoperte scientifiche, o nuove applicazioni industriali, che egli conosca per ragione 
dell'ufficio o servizio, e che debbano rimanere segrete, è punito con la reclusione da uno a cinque 
anni e con la multa non inferiore a 516 euro.
competenza: Trib. collegiale
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.326
Rivelazione ed utilizzazione di segreti di ufficio.
1. Il pubblico ufficiale o la persona incaricata di un pubblico servizio , che, violando i doveri 
inerenti alle funzioni o al servizio, o comunque abusando della sua qualità, rivela notizie di ufficio, 
le quali debbano rimanere segrete , o ne agevola in qualsiasi modo la conoscenza, è punito con la 
reclusione da sei mesi a tre anni.
2. Se l'agevolazione è soltanto colposa , si applica la reclusione fino a un anno.
3. Il pubblico ufficiale o la persona incaricata di un pubblico servizio , che, per procurare a sé o ad 
altri un indebito profitto patrimoniale, si avvale illegittimamente di notizie di ufficio, le quali 
debbano rimanere segrete, è punito con la reclusione da due a cinque anni. Se il fatto è commesso al
fine di procurare a sé o ad altri un ingiusto profitto non patrimoniale o di cagionare ad altri un 
danno ingiusto, si applica la pena della reclusione fino a due anni.



competenza: Trib. collegiale
arresto: non consentito (primo, secondo e seconda parte del terzo comma); facoltativo (prima parte 
del terzo comma)
fermo: non consentito (primo, secondo e seconda parte del terzo comma); consentito (prima parte 
del terzo comma)
custodia cautelare in carcere: consentita (prima parte del terzo comma)
altre misure cautelari personali: consentite (prima parte del terzo comma; v. 2892 c.p.p. per le 
rimanenti ipotesi)
procedibilità: d'ufficio
Articolo n.327
.
Articolo n.328
Rifiuto di atti d'ufficio. Omissione.
1. Il pubblico ufficiale o l'incaricato di un pubblico servizio , che indebitamente rifiuta un atto del 
suo ufficio che, per ragioni di giustizia o di sicurezza pubblica, o di ordine pubblico o di igiene e 
sanità, deve essere compiuto senza ritardo, è punito con la reclusione da sei mesi a due anni.
2. Fuori dei casi previsti dal primo comma il pubblico ufficiale o l'incaricato di un pubblico 
servizio, che entro trenta giorni dalla richiesta di chi vi abbia interesse non compie l'atto del suo 
ufficio e non risponde per esporre le ragioni del ritardo, è punito con la reclusione fino ad un anno o
con la multa fino a 1.032 euro. Tale richiesta deve essere redatta in forma scritta ed il termine di 
trenta giorni decorre dalla ricezione della richiesta stessa.
competenza: Trib. collegiale
arresto: non consentito
fermo: non consentito
custodia cautelare in carcere: non consentita
altre misure cautelari personali: v. 2892 c.p.p.
procedibilità: d'ufficio
Articolo n.329
Rifiuto o ritardo di obbedienza commesso da un militare o da un agente della forza pubblica.
1. Il militare o l'agente della forza pubblica, il quale rifiuta o ritarda indebitamente di eseguire una 
richiesta fattagli dall'Autorità competente nelle forme stabilite dalla legge, è punito con la 
reclusione fino a due anni.
competenza: Trib. monocratico
arresto: non consentito
fermo: non consentito



custodia cautelare in carcere: non consentita
altre misure cautelari personali: v. 2892 c.p.p.
procedibilità: d'ufficio
Articolo n.330
.
Articolo n.331
Interruzione d'un servizio pubblico o di pubblica necessità.
1. Chi, esercitando imprese di servizi pubblici o di pubblica necessità , interrompe il servizio, 
ovvero sospende il lavoro nei suoi stabilimenti, uffici o aziende, in modo da turbare la regolarità del
servizio , è punito con la reclusione da sei mesi a un anno e con la multa non inferiore a 516 euro.
2. I capi, promotori od organizzatori sono puniti con la reclusione da tre a sette anni e con la multa 
non inferiore a 3.098 euro.
3. Si applica la disposizione dell'ultimo capoverso dell'articolo precedente.
competenza: Trib. monocratico (primo comma); Trib. collegiale (secondo comma)
arresto: non consentito (primo comma); facoltativo (secondo comma)
fermo: non consentito (primo comma); consentito (secondo comma)
custodia cautelare in carcere: consentita (secondo comma)
altre misure cautelari personali: consentite (secondo comma); v. 2892 c.p.p. (primo comma)
procedibilità: d'ufficio
Articolo n.332
.
Articolo n.333
.
Articolo n.334
Sottrazione o danneggiamento di cose sottoposte a sequestro disposto nel corso di un
procedimento penale o dall'autorità amministrativa.
1. Chiunque sottrae, sopprime, distrugge, disperde o deteriora una cosa sottoposta a sequestro 
disposto nel corso di un procedimento penale o dall'autorità amministrativa e affidata alla sua 
custodia , al solo scopo di favorire il proprietario di essa, è punito con la reclusione da sei mesi a tre
anni e con la multa da 51 euro a 516 euro.
2. Si applicano la reclusione da tre mesi a due anni e la multa da 30 euro a 309 euro se la 
sottrazione, la soppressione, la distruzione, la dispersione o il deterioramento sono commessi dal 



proprietario della cosa, affidata alla sua custodia.
3. La pena è della reclusione da un mese ad un anno e della multa fino a 309 euro, se il fatto è 
commesso dal proprietario della cosa medesima non affidata alla sua custodia.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 289, comma 2, c.p.p.
procedibilità: d'ufficio
Articolo n.335
Violazione colposa di doveri inerenti alla custodia di cose sottoposte a sequestro disposto nel
corso di un procedimento penale o dall'autorità amministrativa.
1. Chiunque, avendo in custodia una cosa sottoposta a sequestro disposto nel corso di un 
procedimento penale o dall'autorità amministrativa, per colpa ne cagiona la distruzione o la 
dispersione, ovvero ne agevola la sottrazione o la soppressione, è punito con la reclusione fino a sei 
mesi o con la multa fino a 309 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.335 bis
Disposizioni patrimoniali.
1. Salvo quanto previsto dall'articolo 322-ter, nel caso di condanna per delitti previsti dal presente 
capo è comunque ordinata la confisca anche nelle ipotesi previste dall'articolo 240, primo comma.
LIBRO SECONDO
Dei delitti in particolare
TITOLO II
Dei delitti contro la pubblica amministrazione
CAPO II
Dei delitti dei privati contro la pubblica amministrazione
Articolo n.336



Violenza o minaccia a un pubblico ufficiale.
1. Chiunque usa violenza o minaccia a un pubblico ufficiale o ad un incaricato di un pubblico 
servizio , per costringerlo a fare un atto contrario ai propri doveri, o ad omettere un atto dell'ufficio 
o del servizio, è punito con la reclusione da sei mesi a cinque anni.
2. La pena è della reclusione fino a tre anni, se il fatto è commesso per costringere alcuna delle 
persone anzidette a compiere un atto del proprio ufficio o servizio, o per influire, comunque, su di 
essa.
competenza: Trib. monocratico
arresto: facoltativo (primo e secondo comma)
fermo: non consentito
custodia cautelare in carcere: consentita (primo comma)
altre misure cautelari personali: consentite (primo comma); v. 3915 c.p.p. (secondo comma)
procedibilità: d'ufficio
Articolo n.337
Resistenza a un pubblico ufficiale.
1. Chiunque usa violenza o minaccia per opporsi a un pubblico ufficiale o ad un incaricato di un 
pubblico servizio , mentre compie un atto di ufficio o di servizio, o a coloro che, richiesti, gli 
prestano assistenza, è punito con la reclusione da sei mesi a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.337 bis
Occultamento, custodia o alterazione di mezzi di trasporto.
1. Chiunque occulti o custodisca mezzi di trasporto di qualsiasi tipo che, rispetto alle caratteristiche 
omologate, presentano alterazioni o modifiche o predisposizioni tecniche tali da costituire pericolo 
per l'incolumità fisica degli operatori di polizia, è punito con la reclusione da due a cinque anni e 
con la multa da 2.582 euro a 10.329 euro.
2. La stessa pena di cui al primo comma si applica a chiunque altera mezzi di trasporto operando 
modifiche o predisposizioni tecniche tali da costituire pericolo per l'incolumità fisica degli operatori
di polizia.
3. Se il colpevole è titolare di concessione o autorizzazione o licenza o di altro titolo abilitante 
l'attività, alla condanna consegue la revoca del titolo che legittima la medesima attività.
competenza: Trib. monocratico



arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.338
Violenza o minaccia ad un Corpo politico, amministrativo o giudiziario o ai suoi singoli
componenti 12.
1. Chiunque usa violenza o minaccia ad un Corpo politico, amministrativo o giudiziario , ai singoli 
componenti o ad una rappresentanza di esso, o ad una qualsiasi pubblica Autorità costituita in 
collegio o ai suoi singoli componenti, per impedirne, in tutto o in parte, anche temporaneamente, o 
per turbarne comunque l'attività, è punito con la reclusione da uno a sette anni 34.
2. Alla stessa pena soggiace chi commette il fatto per ottenere, ostacolare o impedire il rilascio o 
l'adozione di un qualsiasi provvedimento, anche legislativo, ovvero a causa dell'avvenuto rilascio o 
adozione dello stesso5.
3. Alla stessa pena soggiace chi commette il fatto per influire sulle deliberazioni collegiali di 
imprese che esercitano servizi pubblici o di pubblica necessità , qualora tali deliberazioni abbiano 
per oggetto l'organizzazione o l'esecuzione dei servizi.
 
competenza: Trib. monocratico
arresto: obbligatorio
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.339
Circostanze aggravanti.
1. Le pene stabilite nei tre articoli precedenti sono aumentate se la violenza o la minaccia è 
commessa con armi , o da persona travisata, o da più persone riunite , o con scritto anonimo, o in 
modo simbolico, o valendosi della forza intimidatrice derivante da segrete associazioni, esistenti o 
supposte.
2. Se la violenza o la minaccia è commessa da più di cinque persone riunite, mediante uso di armi 
anche soltanto da parte di una di esse, ovvero da più di dieci persone , pur senza uso di armi, la pena
è, nei casi preveduti dalla prima parte dell'articolo 336 e dagli articoli 337 e 338, della reclusione da
tre a quindici anni , e, nel caso preveduto dal capoverso dell'articolo 336, della reclusione da due a 
otto anni.
3. Le disposizioni di cui al secondo comma si applicano anche, salvo che il fatto costituisca più 
grave reato, nel caso in cui la violenza o la minaccia sia commessa mediante il lancio o l'utilizzo di 



corpi contundenti o altri oggetti atti ad offendere, compresi gli artifici pirotecnici, in modo da creare
pericolo alle persone.
competenza: Trib. monocratico (primo comma e seconda parte del secondo comma); Trib. collegiale
(prima parte del secondo comma)
arresto: facoltativo
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.339 bis
Circostanza aggravante. Atti intimidatori di natura ritorsiva ai danni di un componente di un
Corpo politico, amministrativo o giudiziario1.
1. Salvo che il fatto costituisca piu' grave reato, le pene stabilite per i delitti previsti dagli articoli 
582, 610, 612 e 635 sono aumentate da un terzo alla meta' se la condotta ha natura ritorsiva ed e' 
commessa ai danni di un componente di un Corpo politico, amministrativo o giudiziario a causa del 
compimento di un atto nell'adempimento del mandato, delle funzioni o del servizio.
Articolo n.340
Interruzione di un ufficio o servizio pubblico o di un servizio di pubblica necessità.
1. Chiunque, fuori dei casi preveduti da particolari disposizioni di legge , cagiona una interruzione o
turba la regolarità di un ufficio o servizio pubblico o di un servizio di pubblica necessità è punito 
con la reclusione fino a un anno.
2. I capi, promotori od organizzatori sono puniti con la reclusione da uno a cinque anni.
competenza: Trib. monocratico
arresto: non consentito (primo comma); facoltativo (secondo comma)
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: non consentite (primo comma); consentite (secondo comma)
procedibilità: d'ufficio
Articolo n.341
.
Articolo n.341 bis
Oltraggio a pubblico ufficiale.
1. Chiunque, in luogo pubblico o aperto al pubblico e in presenza di più persone, offende l'onore ed 



il prestigio di un pubblico ufficiale mentre compie un atto d'ufficio ed a causa o nell'esercizio delle 
sue funzioni è punito con la reclusione fino a tre anni.
2. La pena è aumentata se l'offesa consiste nell'attribuzione di un fatto determinato. Se la verità del 
fatto è provata o se per esso l'ufficiale a cui il fatto è attribuito è condannato dopo l'attribuzione del 
fatto medesimo, l'autore dell'offesa non è punibile.
3. Ove l'imputato, prima del giudizio, abbia riparato interamente il danno, mediante risarcimento di 
esso sia nei confronti della persona offesa sia nei confronti dell'ente di appartenenza della 
medesima, il reato è estinto.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.342
Oltraggio a un Corpo politico, amministrativo o giudiziario.
1. Chiunque offende l'onore o il prestigio di un Corpo politico, amministrativo o giudiziario, o di 
una rappresentanza di esso, o di una pubblica Autorità costituita in collegio, al cospetto del Corpo, 
della rappresentanza o del collegio, è punito con la multa da euro 1.000 a euro 5.000.
2. La stessa pena si applica a chi commette il fatto mediante comunicazione telegrafica, o con 
scritto o disegno diretti al Corpo, alla rappresentanza o al collegio, a causa delle sue funzioni.
3. La pena è della multa da euro 2.000 a euro 6.000 se l'offesa consiste nell'attribuzione di un fatto 
determinato.
4. Si applica la disposizione dell'ultimo capoverso dell'articolo precedente.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.343
Oltraggio a un magistrato in udienza.
1. Chiunque offende l'onore o il prestigio di un magistrato in udienza è punito con la reclusione fino
a tre anni.
2. La pena è della reclusione da due a cinque anni se l'offesa consiste nell'attribuzione di un fatto 
determinato.



3. Le pene sono aumentate se il fatto è commesso con violenza o minaccia.
competenza: Trib. monocratico
arresto: facoltativo (secondo comma)
fermo: non consentito
custodia cautelare in carcere: consentita (secondo comma)
altre misure cautelari personali: consentite (secondo comma)
procedibilità: d'ufficio
Articolo n.343 bis
Corte penale internazionale.
1. Le disposizioni degli articoli 336, 337, 338, 339, 340, 342 e 343 si applicano anche quando il 
reato è commesso nei confronti:
a) della Corte penale internazionale;
b) dei giudici, del procuratore, dei procuratori aggiunti, dei funzionari e degli agenti della Corte 
stessa;
c) delle persone comandate dagli Stati parte del Trattato istitutivo della Corte penale internazionale, 
le quali esercitino funzioni corrispondenti a quelle dei funzionari o agenti della Corte stessa;
d) dei membri e degli addetti a enti costituiti sulla base del Trattato istitutivo della Corte penale 
internazionale.
Articolo n.344
.
Articolo n.345
Offesa all'Autorità mediante danneggiamento di affissioni.
1. Chiunque, per disprezzo verso l'Autorità, rimuove, lacera, o, altrimenti, rende illeggibili o 
comunque inservibili scritti o disegni affissi o esposti al pubblico per ordine dell'Autorità stessa, è 
punito con la sanzione amministrativa pecuniaria da 103 euro a 619 euro.
Articolo n.346
Millantato credito.
1. Chiunque, millantando credito presso un pubblico ufficiale , o presso un pubblico impiegato che 
presti un pubblico servizio , riceve o fa dare o fa promettere, a sé o ad altri, denaro o altra utilità, 
come prezzo della propria mediazione verso il pubblico ufficiale o impiegato, è punito con la 
reclusione da uno a cinque anni e con la multa da 309 euro a 2.065 euro.
2. La pena è della reclusione da due a sei anni e della multa da 516 euro a 3.098 euro, se il 
colpevole riceve o fa dare o promettere, a sé o ad altri, denaro o altra utilità, col pretesto di dover 
comprare il favore di un pubblico ufficiale o impiegato, o di doverlo remunerare.



competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.346 bis
Traffico di influenze illecite.
1. Chiunque, fuori dei casi di concorso nei reati di cui agli articoli 319 e 319-ter, sfruttando 
relazioni esistenti con un pubblico ufficiale o con un incaricato di un pubblico servizio, 
indebitamente fa dare o promettere, a sé o ad altri, denaro o altro vantaggio patrimoniale, come 
prezzo della propria mediazione illecita verso il pubblico ufficiale o l'incaricato di un pubblico 
servizio ovvero per remunerarlo, in relazione al compimento di un atto contrario ai doveri di ufficio 
o all'omissione o al ritardo di un atto del suo ufficio, è punito con la reclusione da uno a tre anni.
2. La stessa pena si applica a chi indebitamente dà o promette denaro o altro vantaggio patrimoniale
3. La pena è aumentata se il soggetto che indebitamente fa dare o promettere, a sé o ad altri, denaro 
o altro vantaggio patrimoniale riveste la qualifica di pubblico ufficiale o di incaricato di un pubblico
servizio.
4. Le pene sono altresì aumentate se i fatti sono commessi in relazione all'esercizio di attività 
giudiziarie.
5. Se i fatti sono di particolare tenuità, la pena èdiminuita
competenza: Trib. collegiale
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 289 2 c.p.p.
procedibilità: d'ufficio
Articolo n.347
Usurpazione di funzioni pubbliche.
1. Chiunque usurpa una funzione pubblica o le attribuzioni inerenti a un pubblico impiego è punito 
con la reclusione fino a due anni.
2. Alla stessa pena soggiace il pubblico ufficiale o impiegato il quale, avendo ricevuto 
partecipazione del provvedimento che fa cessare o sospendere le sue funzioni o le sue attribuzioni, 
continua ad esercitarle.
3. La condanna importa la pubblicazione della sentenza.
competenza: Trib. monocratico



arresto: non consentito
fermo: non consentito
custodia cautelare in carcere: non consentita
altre misure cautelari personali: v. 2892 c.p.p.
procedibilità: d'ufficio
Articolo n.348
Abusivo esercizio di una professione.
1. Chiunque abusivamente esercita una professione, per la quale è richiesta una speciale abilitazione
dello Stato , è punito con la reclusione fino a sei mesi o con la multa da 103 euro a 516 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.349
Violazione di sigilli.
1. Chiunque viola i sigilli, per disposizione della legge o per ordine dell'Autorità apposti al fine di 
assicurare la conservazione o la identità di una cosa , è punito con la reclusione da sei mesi a tre 
anni e con la multa da 103 euro a 1.032 euro.
2. Se il colpevole è colui che ha in custodia la cosa, la pena è della reclusione da tre a cinque anni e 
della multa da 309 euro a 3.098 euro.
competenza: Trib. monocratico
arresto: non consentito (primo comma); facoltativo (secondo comma)
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: non consentite (primo comma); consentite (secondo comma)
procedibilità: d'ufficio
Articolo n.350
Agevolazione colposa.
1. Se la violazione dei sigilli è resa possibile, o comunque agevolata, per colpa di chi ha in custodia 
la cosa, questi è punito con la sanzione amministrativa pecuniaria da 154 euro a 929 euro.



Articolo n.351
Violazione della pubblica custodia di cose.
1. Chiunque sottrae, sopprime, distrugge, disperde o deteriora corpi di reato , atti, documenti, 
ovvero un'altra cosa mobile particolarmente custodita in un pubblico ufficio, o presso un pubblico 
ufficiale o un impiegato che presti un pubblico servizio , è punito, qualora il fatto non costituisca un
più grave delitto, con la reclusione da uno a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.352
Vendita di stampati dei quali è stato ordinato il sequestro.
1. Chiunque vende, distribuisce o affigge, in luogo pubblico o aperto al pubblico, scritti o disegni, 
dei quali l'Autorità ha ordinato il sequestro , è punito con la sanzione amministrativa pecuniaria da 
103 euro a 619 euro.
Articolo n.353
Turbata libertà degli incanti.
1. Chiunque, con violenza o minaccia, o con doni, promesse, collusioni o altri mezzi fraudolenti, 
impedisce o turba la gara nei pubblici incanti o nelle licitazioni private per conto di pubbliche 
Amministrazioni , ovvero ne allontana gli offerenti, è punito con la reclusione da sei mesi a cinque 
anni e con la multa da 103 euro a 1.032 euro.
2. Se il colpevole è persona preposta dalla legge o dall'Autorità agli incanti o alle licitazioni 
suddette, la reclusione è da uno a cinque anni e la multa da 516 euro a 2.065 euro.
3. Le pene stabilite in questo articolo si applicano anche nel caso di licitazioni private per conto di 
privati, dirette da un pubblico ufficiale o da persona legalmente autorizzata ; ma sono ridotte alla 
metà.
competenza: Trib. monocratico
arresto: non consentito (terzo comma); facoltativo (primo e secondo comma)
fermo: non consentito
custodia cautelare in carcere: consentita (primo e secondo comma)
altre misure cautelari personali: consentite (primo e secondo comma); v. art. 290, comma 2, c.p.p.
procedibilità: d'ufficio
Articolo n.353 bis



Turbata libertà del procedimento di scelta del contraente.
1. Salvo che il fatto costituisca più grave reato, chiunque con violenza o minaccia, o con doni, 
promesse, collusioni o altri mezzi fraudolenti, turba il procedimento amministrativo diretto a 
stabilire il contenuto del bando o di altro atto equipollente al fine di condizionare le modalità di 
scelta del contraente da parte della pubblica amministrazione è punito con la reclusione da sei mesi 
a cinque anni e con la multa da euro 103 a euro 1.032.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite; v. art. 290, comma 2. c.p.p.
procedibilità: d'ufficio
Articolo n.354
Astensione dagli incanti.
1. Chiunque, per denaro, dato o promesso a lui o ad altri, o per altra utilità a lui o ad altri data o 
promessa, si astiene dal concorrere agli incanti o alle licitazioni indicati nell'articolo precedente, è 
punito con la reclusione sino a sei mesi o con la multa fino a 516 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.355
Inadempimento di contratti di pubbliche forniture.
1. Chiunque, non adempiendo gli obblighi che gli derivano da un contratto di fornitura concluso con
lo Stato, o con un altro ente pubblico, ovvero con un'impresa esercente servizi pubblici o di 
pubblica necessità, fa mancare, in tutto o in parte, cose od opere, che siano necessarie a uno 
stabilimento pubblico o ad un pubblico servizio, è punito con la reclusione da sei mesi a tre anni e 
con la multa non inferiore a 103 euro.
2. La pena è aumentata se la fornitura concerne:
1) sostanze alimentari o medicinali, ovvero cose od opere destinate alle comunicazioni per terra, per
acqua o per aria, o alle comunicazioni telegrafiche o telefoniche;
2) cose od opere destinate all'armamento o all'equipaggiamento delle forze armate dello Stato;
3) cose od opere destinate ad ovviare a un comune pericolo o ad un pubblico infortunio.
3. Se il fatto è commesso per colpa , si applica la reclusione fino a un anno, ovvero la multa da 51 
euro a 2.065 euro.



4. Le stesse disposizioni si applicano ai subfornitori, ai mediatori e ai rappresentanti dei fornitori, 
quando essi, violando i loro obblighi contrattuali, hanno fatto mancare la fornitura.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. 2902 c.p.p.
procedibilità: d'ufficio
Articolo n.356
Frode nelle pubbliche forniture.
1. Chiunque commette frode nella esecuzione dei contratti di fornitura o nell'adempimento degli 
altri obblighi contrattuali indicati nell'articolo precedente è punito con la reclusione da uno a cinque 
anni e con la multa non inferiore a 1.032 euro.
2. La pena è aumentata nei casi preveduti dal primo capoverso dell'articolo precedente.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
LIBRO SECONDO
Dei delitti in particolare
TITOLO II
Dei delitti contro la pubblica amministrazione
CAPO III
Disposizioni comuni ai capi precedenti
Articolo n.357
Nozione del pubblico ufficiale.
1. Agli effetti della legge penale, sono pubblici ufficiali coloro i quali esercitano una pubblica 
funzione legislativa, giudiziaria o amministrativa.
2. Agli stessi effetti è pubblica la funzione amministrativa disciplinata da norme di diritto pubblico e
da atti autoritativi e caratterizzata dalla formazione e dalla manifestazione della volontà della 
pubblica amministrazione o dal suo svolgersi per mezzo di poteri autoritativi o certificativi.



Articolo n.358
Nozione della persona incaricata di un pubblico servizio.
1. Agli effetti della legge penale, sono incaricati di un pubblico servizio coloro i quali, a qualunque 
titolo, prestano un pubblico servizio.
2. Per pubblico servizio deve intendersi un'attività disciplinata nelle stesse forme della pubblica 
funzione, ma caratterizzata dalla mancanza dei poteri tipici di questa ultima, e con esclusione dello 
svolgimento di semplici mansioni di ordine e della prestazione di opera meramente materiale.
Articolo n.359
Persone esercenti un servizio di pubblica necessità.
1. Agli effetti della legge penale, sono persone che esercitano un servizio di pubblica necessità:
1) i privati che esercitano professioni forensi o sanitarie, o altre professioni il cui esercizio sia per 
legge vietato senza una speciale abilitazione dello Stato, quando dell'opera di essi il pubblico sia per
legge obbligato a valersi;
2) i privati che, non esercitando una pubblica funzione, né prestando un pubblico servizio, 
adempiono un servizio dichiarato di pubblica necessità mediante un atto della pubblica 
amministrazione.
Articolo n.360
Cessazione della qualità di pubblico ufficiale.
1. Quando la legge considera la qualità di pubblico ufficiale , o di incaricato di un pubblico 
servizio , o di esercente un servizio di pubblica necessità , come elemento costitutivo o come 
circostanza aggravante di un reato, la cessazione di tale qualità, nel momento in cui il reato è 
commesso, non esclude la esistenza di questo né la circostanza aggravante, se il fatto si riferisce 
all'ufficio o al servizio esercitato.
LIBRO SECONDO
Dei delitti in particolare
TITOLO III
Dei delitti contro l'Amministrazione della giustizia
CAPO I
Dei delitti contro l'attività giudiziaria
Articolo n.361
Omessa denuncia di reato da parte del pubblico ufficiale.
1. Il pubblico ufficiale , il quale omette o ritarda di denunciare all'Autorità giudiziaria, o ad un'altra 
Autorità che a quella abbia obbligo di riferirne, un reato di cui ha avuto notizia nell'esercizio o a 
causa delle sue funzioni , è punito con la multa da 30 euro a 516 euro.
2. La pena è della reclusione fino ad un anno, se il colpevole è un ufficiale o un agente di polizia 



giudiziaria , che ha avuto comunque notizia di un reato del quale doveva fare rapporto.
3. Le disposizioni precedenti non si applicano se si tratta di delitto punibile a querela della persona 
offesa.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.362
Omessa denuncia da parte di un incaricato di pubblico servizio.
1. L'incaricato di un pubblico servizio , che omette o ritarda di denunciare all'Autorità indicata 
nell'articolo precedente un reato del quale abbia avuto notizia nell'esercizio o a causa del servizio , è
punito con la multa fino a 103 euro.
2. Tale disposizione non si applica se si tratta di un reato punibile a querela della persona offesa , né 
si applica ai responsabili delle comunità terapeutiche socio-riabilitative per fatti commessi da 
persone tossicodipendenti affidate per l'esecuzione del programma definito da un servizio pubblico.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.363
Omessa denuncia aggravata.
1. Nei casi preveduti dai due articoli precedenti, se la omessa o ritardata denuncia riguarda un 
delitto contro la personalità dello Stato , la pena è della reclusione da sei mesi a tre anni; ed è da uno
a cinque anni, se il colpevole è un ufficiale o un agente di polizia giudiziaria.
competenza: Trib. monocratico
arresto: non consentito (prima parte); facoltativo (seconda parte)
fermo: non consentito
custodia cautelare in carcere: non consentita (prima parte); consentita (seconda parte)
altre misure cautelari personali: non consentite (prima parte); consentite (seconda parte)
procedibilità: d'ufficio



Articolo n.364
Omessa denuncia di reato da parte del cittadino.
1. Il cittadino , che, avendo avuto notizia di un delitto contro la personalità dello Stato , per il quale 
la legge stabilisce l'ergastolo, non ne fa immediatamente denuncia all'Autorità indicata nell'articolo 
361, è punito con la reclusione fino a un anno o con la multa da 103 euro a 1.032 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.365
Omissione di referto.
1. Chiunque, avendo nell'esercizio di una professione sanitaria prestato la propria assistenza od 
opera in casi che possono presentare i caratteri di un delitto pel quale si debba procedere d'ufficio , 
omette o ritarda di riferirne all'Autorità indicata nell'articolo 361, è punito con la multa fino a 516 
euro.
2. Questa disposizione non si applica quando il referto esporrebbe la persona assistita a 
procedimento penale.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.366
Rifiuto di uffici legalmente dovuti.
1. Chiunque, nominato dall'Autorità giudiziaria perito , interprete , ovvero custode di cose 
sottoposte a sequestro dal giudice penale , ottiene con mezzi fraudolenti l'esenzione dall'obbligo di 
comparire o di prestare il suo ufficio, è punito con la reclusione fino a sei mesi o con la multa da 30 
euro a 516 euro.
2. Le stesse pene si applicano a chi, chiamato dinanzi all'Autorità giudiziaria per adempiere ad 
alcuna delle predette funzioni, rifiuta di dare le proprie generalità, ovvero di prestare il giuramento 
richiesto, ovvero di assumere o di adempiere le funzioni medesime.
3. Le disposizioni precedenti si applicano alla persona chiamata a deporre come testimonio dinanzi 
all'Autorità giudiziaria e ad ogni altra persona chiamata ad esercitare una funzione giudiziaria.
4. Se il colpevole è un perito o un interprete, la condanna importa l'interdizione dalla professione o 



dall'arte.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.367
Simulazione di reato.
1. Chiunque, con denuncia , querela , richiesta o istanza , anche se anonima o sotto falso nome, 
diretta all'Autorità giudiziaria o ad un'altra Autorità che a quella abbia obbligo di riferirne, afferma 
falsamente essere avvenuto un reato, ovvero simula le tracce di un reato, in modo che si possa 
iniziare un procedimento penale per accertarlo, è punito con la reclusione da uno a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.368
Calunnia.
1. Chiunque, con denuncia , querela , richiesta o istanza , anche se anonima o sotto falso nome, 
diretta all'Autorità giudiziaria o ad un'altra Autorità che a quella abbia obbligo di riferirne o alla 
Corte penale internazionale , incolpa di un reato taluno che egli sa innocente, ovvero simula a carico
di lui le tracce di un reato, è punito con la reclusione da due a sei anni.
2. La pena è aumentata se s'incolpa taluno di un reato pel quale la legge stabilisce la pena della 
reclusione superiore nel massimo a dieci anni, o un'altra pena più grave.
3. La reclusione è da quattro a dodici anni, se dal fatto deriva una condanna alla reclusione 
superiore a cinque anni; è da sei a venti anni, se dal fatto deriva una condanna all'ergastolo;.
competenza: Trib. monocratico
arresto: facoltativo (primo, secondo e prima parte del terzo comma); obbligatorio (seconda parte del
terzo comma)
fermo: non consentito (primo comma); consentito (secondo e terzo comma)
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.369
Autocalunnia.
1. Chiunque, mediante dichiarazione ad alcuna delle Autorità indicate nell'articolo precedente, 
anche se fatta con scritto anonimo o sotto falso nome, ovvero mediante confessione innanzi 
all'Autorità giudiziaria, incolpa se stesso di un reato che egli sa non avvenuto, o di un reato 
commesso da altri, è punito con la reclusione da uno a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.370
Simulazione o calunnia per un fatto costituente contravvenzione.
1. Le pene stabilite negli articoli precedenti sono diminuite se la simulazione o la calunnia concerne
un fatto preveduto dalla legge come contravvenzione.
Articolo n.371
Falso giuramento della parte.
1. Chiunque, come parte in giudizio civile, giura il falso è punito con la reclusione da sei mesi a tre 
anni.
2. Nel caso di giuramento deferito d'ufficio , il colpevole non è punibile, se ritratta il falso prima che
sulla domanda giudiziale sia pronunciata sentenza definitiva , anche se non irrevocabile.
3. La condanna importa l'interdizione dai pubblici uffici.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.371 bis
False informazioni al pubblico ministero o al procuratore della Corte penale internazionale.
1. Chiunque, nel corso di un procedimento penale, richiesto dal pubblico ministero o dal 
procuratore della Corte penale internazionale di fornire informazioni ai fini delle indagini , rende 



dichiarazioni false ovvero tace, in tutto o in parte, ciò che sa intorno ai fatti sui quali viene sentito, è
punito con la reclusione fino a quattro anni.
2. Ferma l'immediata procedibilità nel caso di rifiuto di informazioni, il procedimento penale, negli 
altri casi, resta sospeso fino a quando nel procedimento nel corso del quale sono state assunte le 
informazioni sia stata pronunciata sentenza di primo grado ovvero il procedimento sia stato 
anteriormente definito con archiviazione o con sentenza di non luogo a procedere.
3. Le disposizioni di cui ai commi primo e secondo si applicano, nell'ipotesi prevista dall'articolo 
391-bis, comma 10, del codice di procedura penale, anche quando le informazioni ai fini delle 
indagini sono richieste dal difensore.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.371 ter
False dichiarazioni al difensore.
1. Nelle ipotesi previste dall'articolo 391-bis, commi 1 e 2, del codice di procedura penale, 
chiunque, non essendosi avvalso della facoltà di cui alla lettera d) del comma 3 del medesimo 
articolo, rende dichiarazioni false è punito con la reclusione fino a quattro anni.
2. Il procedimento penale resta sospeso fino a quando nel procedimento nel corso del quale sono 
state assunte le dichiarazioni sia stata pronunciata sentenza di primo grado ovvero il procedimento 
sia stato anteriormente definito con archiviazione o con sentenza di non luogo a procedere.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.372
Falsa testimonianza.
1. Chiunque, deponendo come testimone innanzi all'Autorità giudiziaria o alla Corte penale 
internazionale , afferma il falso o nega il vero, ovvero tace, in tutto o in parte, ciò che sa intorno ai 
fatti sui quali è interrogato, è punito con la reclusione da due a sei anni.
competenza: Trib. monocratico
arresto: facoltativo
fermo: non consentito



custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.373
Falsa perizia o interpretazione.
1. Il perito o l'interprete , che, nominato dall'Autorità giudiziaria, dà parere o interpretazioni 
mendaci, o afferma fatti non conformi al vero, soggiace alle pene stabilite nell'articolo precedente.
2. La condanna importa, oltre l'interdizione dai pubblici uffici , l'interdizione dalla professione o 
dall'arte.
competenza: Trib. monocratico
arresto: non consentito
fermo: non consentito
custodia cautelare in carcere: consentita
altre misure cautelari personali: consentite; v: 2902 c.p.p.
procedibilità: d'ufficio
Articolo n.374
Frode processuale.
1. Chiunque, nel corso di un procedimento civile o amministrativo, al fine di trarre in inganno il 
giudice in un atto d'ispezione o di esperimento giudiziale , ovvero il perito nella esecuzione di una 
perizia , immuta artificiosamente lo stato dei luoghi o delle cose o delle persone, è punito, qualora il
fatto non sia preveduto come reato da una particolare disposizione di legge, con la reclusione da 
uno a cinque anni   1.
2. La stessa disposizione si applica se il fatto è commesso nel corso di un procedimento penale, 
anche davanti alla Corte penale internazionale 2, o anteriormente ad esso; ma in tal caso la 
punibilità è esclusa, se si tratta di reato per cui non si può procedere che in seguito a querela , 
richiesta o istanza , e questa non è stata presentata.
 
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.374 bis



False dichiarazioni o attestazioni in atti destinati all'autorità giudiziaria o alla Corte penale
internazionale.
1. Salvo che il fatto costituisca più grave reato, è punito con la reclusione da uno a cinque anni 
chiunque dichiara o attesta falsamente in certificati o atti destinati a essere prodotti all'autorità 
giudiziaria o alla Corte penale internazionale condizioni, qualità personali, trattamenti terapeutici, 
rapporti di lavoro in essere o da instaurare, relativi all'imputato , al condannato o alla persona 
sottoposta a procedimento di prevenzione.
2. Si applica la pena della reclusione da due a sei anni se il fatto è commesso da un pubblico 
ufficiale , da un incaricato di un pubblico servizio o da un esercente la professione sanitaria.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.375
Frode in processo penale e depistaggio 1
 
1. Salvo che il fatto costituisca piu' grave reato, e' punito con la reclusione da tre a otto anni il 
pubblico ufficiale o l'incaricato di pubblico servizio che, al fine di impedire, ostacolare o sviare 
un'indagine o un processo penale:
a) immuta artificiosamente il corpo del reato ovvero lo stato dei luoghi, delle cose o delle persone 
connessi al reato;
b) richiesto dall'autorita' giudiziaria o dalla polizia giudiziaria di fornire informazioni in un 
procedimento penale, afferma il falso o nega il vero, ovvero tace, in tutto o in parte, cio' che sa 
intorno ai fatti sui quali viene sentito.
2. Se il fatto e' commesso mediante distruzione, soppressione, occultamento, danneggiamento, in 
tutto o in parte, ovvero formazione o artificiosa alterazione, in tutto o in parte, di un documento o di
un oggetto da impiegare come elemento di prova o comunque utile alla scoperta del reato o al suo 
accertamento, la pena e' aumentata da un terzo alla meta'.
3. Se il fatto e' commesso in relazione a procedimenti concernenti i delitti di cui agli articoli 270, 
270-bis, 276, 280, 280-bis, 283, 284, 285, 289-bis, 304, 305, 306, 416-bis, 416-ter e 422 o i reati 
previsti dall'articolo 2 della legge 25 gennaio 1982, n. 17, ovvero i reati concernenti il traffico 
illegale di armi o di materiale nucleare, chimico o biologico e comunque tutti i reati di cui 
all'articolo 51, comma 3-bis, del codice di procedura penale, si applica la pena della reclusione da 
sei a dodici anni.
4. La pena e' diminuita dalla meta' a due terzi nei confronti di colui che si adopera per ripristinare lo
stato originario dei luoghi, delle cose, delle persone o delle prove, nonche' per evitare che l'attivita' 
delittuosa venga portata a conseguenze ulteriori, ovvero aiuta concretamente l'autorita' di polizia o 
l'autorita' giudiziaria nella ricostruzione del fatto oggetto di inquinamento processuale e depistaggio
e nell'individuazione degli autori.



5. Le circostanze attenuanti diverse da quelle previste dagli articoli 98 e 114 e dal quarto comma, 
concorrenti con le aggravanti di cui al secondo e al terzo comma, non possono essere ritenute 
equivalenti o prevalenti rispetto a queste ultime e le diminuzioni di pena si operano sulla quantita' di
pena risultante dall'aumento conseguente alle predette aggravanti.
6. La condanna alla reclusione superiore a tre anni comporta l'interdizione perpetua dai pubblici 
uffici.
7. La pena di cui ai commi precedenti si applica anche quando il pubblico ufficiale o l'incaricato di 
pubblico servizio siano cessati dal loro ufficio o servizio.
8. La punibilita' e' esclusa se si tratta di reato per cui non si puo' procedere che in seguito a querela, 
richiesta o istanza, e questa non e' stata presentata.
9. Le disposizioni del presente articolo si applicano anche alle indagini e ai processi della Corte 
penale internazionale in ordine ai crimini definiti dallo Statuto della Corte medesima.
 
competenza: Trib. monocratico (comma 1 e 2); Tribunale collegiale (comma 3)
arresto: facoltativo; non consentito (comma 4) 
fermo: consentito (comma 1, 2 e 3); non consentito (comma 4) 
custodia cautelare in carcere: consentita (comma 1, 2 e 3); non consentita (comma 4) 
altre misure cautelari personali: consentite
procedibilità: d'ufficio
Articolo n.376
Ritrattazione.
1. Nei casi previsti dagli articoli 371-bis, 371-ter, 372 e 373, nonché dall'articolo 375, primo 
comma, lettera b), e dall'articolo 378, il colpevole non è punibile se, nel procedimento penale in cui 
ha prestato il suo ufficio o reso le sue dichiarazioni, ritratta il falso e manifesta il vero non oltre la 
chiusura del dibattimento  1  2   
2. Qualora la falsità sia intervenuta in una causa civile , il colpevole non è punibile se ritratta il falso
e manifesta il vero prima che sulla domanda giudiziale sia pronunciata sentenza definitiva , anche se
non irrevocabile.
[NB:] La Corte Costituzionale, con sentenza 30 marzo 1999, n. 101, ha dichiarato l'illegittimità 
costituzionale del presente comma «nella parte in cui non prevede la ritrattazione come causa di non
punibilità per chi, richiesto dalla polizia giudiziaria, delegata dal pubblico ministero a norma 
dell'art. 370 del codice di procedura penale, di fornire informazioni ai fini delle indagini, abbia reso 
dichiarazioni false ovvero in tutto o in parte reticenti».
Articolo n.377
Intralcio alla giustizia.
1. Chiunque offre o promette denaro o altra utilità alla persona chiamata a rendere dichiarazioni 
davanti all'autorità giudiziaria o alla Corte penale internazionale ovvero alla persona richiesta di 
rilasciare dichiarazioni dal difensore nel corso dell'attività investigativa, o alla persona chiamata a 
svolgere attività di perito , consulente tecnico o interprete , per indurla a commettere i reati previsti 



dagli articoli 371-bis, 371-ter, 372 e 373, soggiace, qualora l'offerta o la promessa non sia accettata, 
alle pene stabilite negli articoli medesimi, ridotte dalla metà ai due terzi.
2. La stessa disposizione si applica qualora l'offerta o la promessa sia accettata, ma la falsità non sia 
commessa.
3. Chiunque usa violenza o minaccia ai fini indicati al primo comma, soggiace, qualora il fine non 
sia conseguito, alle pene stabilite in ordine ai reati di cui al medesimo primo comma, diminuite in 
misura non eccedente un terzo.
4. Le pene previste ai commi primo e terzo sono aumentate se concorrono le condizioni di cui 
all'articolo 339.
5. La condanna importa l'interdizione dai pubblici uffici.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.377 bis
Induzione a non rendere dichiarazioni o a rendere dichiarazioni mendaci all'autorità
giudiziaria.
1. Salvo che il fatto costituisca più grave reato, chiunque, con violenza o minaccia, o con offerta o 
promessa di denaro o di altra utilità, induce a non rendere dichiarazioni o a rendere dichiarazioni 
mendaci la persona chiamata a rendere davanti alla autorità giudiziaria dichiarazioni utilizzabili in 
un procedimento penale, quando questa ha la facoltà di non rispondere, è punito con la reclusione 
da due a sei anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.378
Favoreggiamento personale.
1. Chiunque, dopo che fu commesso un delitto per il quale la legge stabilisce l'ergastolo o la 
reclusione, e fuori dei casi di concorso nel medesimo , aiuta taluno a eludere le investigazioni 
dell'Autorità, comprese quelle svolte da organi della Corte penale internazionale, o a sottrarsi alle 
ricerche effettuate dai medesimi soggetti , è punito con la reclusione fino a quattro anni.
2. Quando il delitto commesso è quello previsto dall'articolo 416-bis, si applica, in ogni caso, la 



pena della reclusione non inferiore a due anni.
3. Se si tratta di delitti per i quali la legge stabilisce una pena diversa , ovvero di contravvenzioni, la
pena è della multa fino a 516 euro.
4. Le disposizioni di questo articolo si applicano anche quando la persona aiutata non è imputabile o
risulta che non ha commesso il delitto.
competenza: Trib. monocratico
arresto: facoltativo (primo e secondo comma); non consentito (terzo comma e ipotesi di cui all'art. 
381, comma 4-bis, c.p.p.)
fermo: non consentito
custodia cautelare in carcere: consentita (secondo comma); non consentita (primo e terzo comma)
altre misure cautelari personali: consentite (primo e secondo comma); non consentite (terzo comma)
procedibilità: d'ufficio
Articolo n.379
Favoreggiamento reale.
1. Chiunque, fuori dei casi di concorso nel reato e dei casi previsti dagli articoli 648, 648-bis e 648-
ter, aiuta taluno ad assicurare il prodotto o il profitto o il prezzo di un reato, è punito con la 
reclusione fino a cinque anni se si tratta di delitto, e con la multa da 51 euro a 1.032 euro se si tratta 
di contravvenzione.
2. Si applicano le disposizioni del primo e dell'ultimo capoverso dell'articolo precedente.
competenza: Trib. monocratico
arresto: facoltativo (prima parte del primo comma); non consentito (seconda parte del primo 
comma)
fermo: non consentito
custodia cautelare in carcere: consentita (prima parte del primo comma); non consentita (seconda 
parte del primo comma)
altre misure cautelari personali: consentite (prima parte del primo comma); non consentite (seconda 
parte del primo comma)
procedibilità: d'ufficio
Articolo n.379 bis
Rivelazione di segreti inerenti a un procedimento penale.
1. Salvo che il fatto costituisca più grave reato, chiunque rivela indebitamente notizie segrete 
concernenti un procedimento penale, da lui apprese per avere partecipato o assistito ad un atto del 
procedimento stesso, è punito con la reclusione fino a un anno. La stessa pena si applica alla 
persona che, dopo avere rilasciato dichiarazioni nel corso delle indagini preliminari, non osserva il 
divieto imposto dal pubblico ministero ai sensi dell'articolo 391-quinquies del codice di procedura 
penale.
competenza: Trib. monocratico



arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.380
Patrocinio o consulenza infedele.
1. Il patrocinatore o il consulente tecnico , che, rendendosi infedele ai suoi doveri professionali, 
arreca nocumento agli interessi della parte da lui difesa, assistita o rappresentata dinanzi all'Autorità
giudiziaria, o alla Corte penale internazionale è punito con la reclusione da uno a tre anni e con la 
multa non inferiore a 516 euro.
2. La pena è aumentata :
1) se il colpevole ha commesso il fatto, colludendo con la parte avversaria;
2) se il fatto è stato commesso a danno di un imputato.
3. Si applicano la reclusione da tre a dieci anni e la multa non inferiore a 1.032 euro, se il fatto è 
commesso a danno di persona imputata di un delitto per il quale la legge commina l'ergastolo 
ovvero la reclusione superiore a cinque anni.
competenza: Trib. monocratico
arresto: non consentito (primo e secondo comma); facoltativo (terzo comma)
fermo: non consentito (primo e secondo comma); consentito (terzo comma)
custodia cautelare in carcere: consentita (terzo comma)
altre misure cautelari personali: consentite (terzo comma); v. 2902 c.p.p.
procedibilità: d'ufficio
Articolo n.381
Altre infedeltà del patrocinatore o del consulente tecnico.
1. Il patrocinatore o il consulente tecnico , che, in un procedimento dinanzi all'Autorità giudiziaria, 
presta contemporaneamente, anche per interposta persona, il suo patrocinio o la sua consulenza a 
favore di parti contrarie, è punito, qualora il fatto non costituisca un più grave reato, con la 
reclusione da sei mesi a tre anni e con la multa non inferiore a 103 euro.
2. La pena è della reclusione fino a un anno e della multa da 51 euro a 516 euro, se il patrocinatore 
o il consulente, dopo aver difeso, assistito o rappresentato una parte, assume, senza il consenso di 
questa, nello stesso procedimento, il patrocinio o la consulenza della parte avversaria.
competenza: Trib. monocratico
arresto: non consentito
fermo: non consentito
custodia cautelare in carcere: non consentita



altre misure cautelari personali: v. art. 2902 c.p.p.
procedibilità: d'ufficio
Articolo n.382
Millantato credito del patrocinatore.
1. Il patrocinatore , che, millantando credito presso il giudice o il pubblico ministero che deve 
concludere, ovvero presso il testimone , il perito o l'interprete , riceve o fa dare o promettere dal suo
cliente, a sé o ad un terzo, denaro o altra utilità, col pretesto di doversi procurare il favore del 
giudice o del pubblico ministero, o del testimone, perito o interprete, ovvero di doverli remunerare, 
è punito con la reclusione da due a otto anni e con la multa non inferiore a 1.032 euro.
competenza: Trib. monocratico
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.383
Interdizione dai pubblici uffici.
1. La condanna per delitti preveduti dagli articoli 380, 381, prima parte, e 382 importa l'interdizione
dai pubblici uffici.
Articolo n.383 bis
Circostanze aggravanti per il caso di condanna   1
 
1. Nei casi previsti dagli articoli 371-bis, 371-ter, 372, 373, 374 e 375, la pena e' della reclusione da 
quattro a dieci anni se dal fatto deriva una condanna alla reclusione non superiore a cinque anni; e' 
della reclusione da sei a quattordici anni se dal fatto deriva una condanna superiore a cinque anni; e'
della reclusione da otto a venti anni se dal fatto deriva una condanna all'ergastolo.
Articolo n.384
Casi di non punibilità.
1. Nei casi previsti dagli articoli 361, 362, 363, 364, 365, 366, 369, 371-bis, 371-ter, 372, 373, 374 e
378, non è punibile chi ha commesso il fatto per esservi stato costretto dalla necessità di salvare sé 
medesimo o un prossimo congiunto da un grave e inevitabile nocumento nella libertà o nell'onore.
2. Nei casi previsti dagli articoli 371-bis, 371-ter, 372 e 373, la punibilità è esclusa se il fatto è 
commesso da chi per legge non avrebbe dovuto essere richiesto di fornire informazioni ai fini delle 
indagini o assunto come testimonio , perito , consulente tecnico o interprete ovvero non avrebbe 
potuto essere obbligato a deporre o comunque a rispondere o avrebbe dovuto essere avvertito della 



facoltà di astenersi dal rendere informazioni , testimonianza , perizia, consulenza o interpretazione.
[NB] La Corte costituzionale, con sentenza 20 marzo 2009 n. 75, ha dichiarato l'illegittimità 
costituzionale del presente comma nella parte in cui «non prevede l'esclusione della punibilità per 
false o reticenti informazioni assunte dalla polizia giudiziaria, fornite da chi non avrebbe potuto 
essere obbligato a renderle o comunque a rispondere in quanto persona indagata per reato 
probatoriamente collegato - a norma dell'art. 371, comma 2, lettera b), codice di procedura penale - 
a quello, commesso da altri, cui le dichiarazioni stesse si riferiscono». Il presente comma era stato 
modificato dapprima dall'art. 224 l. n. 397, cit., e successivamente dall'art. 21 l. 1° marzo 2001, n. 
63, che ha sostituito alla parola «ovvero», le parole «ovvero non avrebbe potuto essere obbligato a 
deporre o comunque a rispondere o». Precedentemente la Corte Costituzionale, con sentenza 27 
dicembre 1996, n. 416, ne aveva dichiarato l'illegittimità costituzionale nella parte in cui non 
prevedeva l'esclusione della punibilità per false o reticenti informazioni assunte dalla polizia 
giudiziaria, fornite da chi avrebbe dovuto essere avvertito della facoltà di astenersi dal renderle, a 
norma dell'art. 199 del codice di procedura penale.
Articolo n.384 bis
Punibilità dei fatti commessi in collegamento audiovisivo nel corso di una rogatoria dall'estero
.
1. I delitti di cui agli articoli 366, 367, 368, 369, 371-bis, 372 e 373, commessi in occasione di un 
collegamento audiovisivo nel corso di una rogatoria all'estero, si considerano commessi nel 
territorio dello Stato e sono puniti secondo la legge italiana.
Articolo n.384 ter
Circostanze speciali   1
 
1. Se i fatti di cui agli articoli 371-bis, 371-ter, 372, 374 e 378 sono commessi al fine di impedire, 
ostacolare o sviare un'indagine o un processo penale in relazione ai delitti di cui agli articoli 270, 
270-bis, 276, 280, 280-bis, 283, 284, 285, 289-bis, 304, 305, 306, 416-bis, 416-ter e 422 o ai reati 
previsti dall'articolo 2 della legge 25 gennaio 1982, n. 17, ovvero ai reati concernenti il traffico 
illegale di armi o di materiale nucleare, chimico o biologico e comunque in relazione ai reati di cui 
all'articolo 51, comma 3-bis, del codice di procedura penale, la pena e' aumentata dalla meta' a due 
terzi e non opera la sospensione del procedimento di cui agli articoli 371-bis e 371-ter.
2. La pena e' diminuita dalla meta' a due terzi nei confronti di colui che si adopera per ripristinare lo
stato originario dei luoghi, delle cose, delle persone o delle prove, nonche' per evitare che l'attivita' 
delittuosa venga portata a conseguenze ulteriori, ovvero aiuta concretamente l'autorita' di polizia o 
l'autorita' giudiziaria nella ricostruzione del fatto oggetto di inquinamento processuale e depistaggio
e nell'individuazione degli autori.
LIBRO SECONDO
Dei delitti in particolare
TITOLO III
Dei delitti contro l'Amministrazione della giustizia



CAPO II
Dei delitti contro l'autorità delle decisioni giudiziarie
Articolo n.385
Evasione.
1. Chiunque, essendo legalmente arrestato o detenuto per un reato, evade è punito con la reclusione 
da uno a tre anni.
2. La pena è della reclusione da due a cinque anni se il colpevole commette il fatto usando violenza 
o minaccia verso le persone, ovvero mediante effrazione; ed è da tre a sei anni se la violenza o 
minaccia è commessa con armi o da più persone riunite.
3. Le disposizioni precedenti si applicano anche all'imputato che essendo in stato di arresto nella 
propria abitazione o in altro luogo designato nel provvedimento se ne allontani, nonché al 
condannato ammesso a lavorare fuori dello stabilimento penale.
4. Quando l'evaso si costituisce in carcere prima della condanna , la pena è diminuita.
competenza: Trib. monocratico
arresto: facoltativo anche fuori dei casi di flagranza (art. 3 d.l. n. 152 del 1991)
fermo: non consentito
custodia cautelare in carcere: consentita (v. art. 3 d.l. n. 152 del 1991)
altre misure cautelari personali: consentite (v. art. 3 d.l. n. 152 del 1991; v. però per gli arresti 
domiciliari art. 284, comma 5 bis)
procedibilità: d'ufficio
Articolo n.386
Procurata evasione.
1. Chiunque procura o agevola l'evasione di una persona legalmente arrestata o detenuta per un 
reato, è punito con la reclusione da sei mesi a cinque anni.
2. Si applica la reclusione da tre a dieci anni se il fatto è commesso a favore di un condannato 
all'ergastolo.
3. La pena è aumentata se il colpevole, per commettere il fatto, adopera alcuno dei mezzi indicati 
nel primo capoverso dell'articolo precedente.
4. La pena è diminuita :
1) se il colpevole è un prossimo congiunto ;
2) se il colpevole, nel termine di tre mesi dall'evasione, procura la cattura della persona evasa o la 
presentazione di lei all'Autorità.
5. La condanna importa in ogni caso l'interdizione dai pubblici uffici.
competenza: Trib. monocratico
arresto: facoltativo
fermo: non consentito (primo comma); consentito (secondo comma)



custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.387
Colpa del custode.
1. Chiunque, preposto per ragione del suo ufficio alla custodia, anche temporanea, di una persona 
arrestata o detenuta per un reato, ne cagiona, per colpa , l'evasione, è punito con la reclusione fino a 
tre anni o con la multa da 103 euro a 1.032 euro.
2. Il colpevole non è punibile se nel termine di tre mesi dall'evasione procura la cattura della 
persona evasa o la presentazione di lei all'autorità.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.388
Mancata esecuzione dolosa di un provvedimento del giudice.
1. Chiunque, per sottrarsi all'adempimento degli obblighi nascenti da un provvedimento dell'autorità
giudiziaria, o dei quali è in corso l'accertamento dinanzi all'autorità giudiziaria stessa, compie, sui 
propri o sugli altrui beni, atti simulati o fraudolenti, o commette allo stesso scopo altri fatti 
fraudolenti, e` punito, qualora non ottemperi all'ingiunzione di eseguire il provvedimento, con la 
reclusione fino a tre anni o con la multa da euro 103 a euro 1.032.
2. La stessa pena si applica a chi elude l'esecuzione di un provvedimento del giudice civile, ovvero 
amministrativo o contabile, che concerna l'affidamento di minori o di altre persone incapaci, ovvero
prescriva misure cautelari a difesa della proprietà, del possesso o del credito.
3. Chiunque sottrae, sopprime, distrugge, disperde o deteriora una cosa di sua proprietà sottoposta a 
pignoramento ovvero a sequestro giudiziario o conservativo è punito con la reclusione fino a un 
anno e con la multa fino a euro 309.
4. Si applicano la reclusione da due mesi a due anni e la multa da euro 30 a euro 309 se il fatto è 
commesso dal proprietario su una cosa affidata alla sua custodia, e la reclusione da quattro mesi a 
tre anni e la multa da euro 51 a euro 516 se il fatto è commesso dal custode al solo scopo di favorire
il proprietario della cosa.
5. Il custode di una cosa sottoposta a pignoramento ovvero a sequestro giudiziario o conservativo 
che indebitamente rifiuta, omette o ritarda un atto dell'ufficio è punito con la reclusione fino ad un 
anno o con la multa fino a euro 516.
6. La pena di cui al quinto comma si applica al debitore o all'amministratore, direttore generale o 
liquidatore della società debitrice che, invitato dall'ufficiale giudiziario a indicare le cose o i crediti 



pignorabili, omette di rispondere nel termine di quindici giorni o effettua una falsa dichiarazione.
7. Il colpevole è punito a querela della persona offesa
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.388 bis
Violazione colposa dei doveri inerenti alla custodia di cose sottoposte a pignoramento ovvero a
sequestro giudiziario o conservativo.
1. Chiunque, avendo in custodia una cosa sottoposta a pignoramento ovvero a sequestro giudiziario 
o conservativo , per colpa ne cagiona la distruzione o la dispersione, ovvero ne agevola la 
soppressione o la sottrazione, è punito, a querela della persona offesa , con la reclusione fino a sei 
mesi o con la multa fino a 309 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.388 ter
Mancata esecuzione dolosa di sanzioni pecuniarie.
1. Chiunque, per sottrarsi all'esecuzione di una multa o di una ammenda o di una sanzione 
amministrativa pecuniaria, compie, sui propri o sugli altrui beni, atti simulati o fraudolenti, o 
commette allo stesso scopo altri fatti fraudolenti, è punito, qualora non ottemperi nei termini 
all'ingiunzione di pagamento contenuta nel precetto , con la reclusione da sei mesi a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.389



Inosservanza di pene accessorie.
1. Chiunque, avendo riportato una condanna, da cui consegue una pena accessoria , trasgredisce agli
obblighi o ai divieti inerenti a tale pena, è punito con la reclusione da due a sei mesi.
2. La stessa pena si applica a chi trasgredisce agli obblighi o ai divieti inerenti ad una pena 
accessoria provvisoriamente applicata.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.390
Procurata inosservanza di pena.
1. Chiunque, fuori dei casi di concorso nel reato , aiuta taluno a sottrarsi all'esecuzione della pena è 
punito con la reclusione da tre mesi a cinque anni se si tratta di condannato per delitto, e con la 
multa da 51 euro a 1.032 euro se si tratta di condannato per contravvenzione.
2. Si applicano le disposizioni del terzo capoverso dell'articolo 386.
competenza: Trib. monocratico (udienza prelim. prima parte del primo comma)
arresto: facoltativo (prima parte del primo comma); non consentito (seconda parte del primo 
comma)
fermo: non consentito
custodia cautelare in carcere: consentita (prima parte del primo comma); non consentita (seconda 
parte del primo comma)
altre misure cautelari personali: consentite (prima parte del primo comma); non consentite (seconda 
parte del primo comma)
procedibilità: d'ufficio
Articolo n.391
Procurata inosservanza di misure di sicurezza detentive.
1. Chiunque procura o agevola l'evasione di una persona sottoposta a misura di sicurezza detentiva ,
ovvero nasconde l'evaso o comunque lo favorisce nel sottrarsi alle ricerche dell'Autorità, è punito 
con la reclusione fino a due anni. Si applicano le disposizioni del terzo capoverso dell'articolo 386.
2. Se l'evasione avviene per colpa di chi, per ragione del suo ufficio, ha la custodia, anche 
temporanea, della persona sottoposta a misura di sicurezza, il colpevole è punito con la multa fino a 
1.032 euro. Si applica la disposizione del capoverso dell'articolo 387.
competenza: Trib. monocratico
arresto: non consentito



fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.391 bis
Agevolazione ai detenuti e internati sottoposti a particolari restrizioni delle regole di
trattamento e degli istituti previsti dall'ordinamento penitenziario.
1. Chiunque consente a un detenuto, sottoposto alle restrizioni di cui all'articolo 41-bis della legge 
26 luglio 1975, n. 354, di comunicare con altri in elusione delle prescrizioni all'uopo imposte è 
punito con la reclusione da uno a quattro anni.
2. Se il fatto è commesso da un pubblico ufficiale, da un incaricato di pubblico servizio ovvero da 
un soggetto che esercita la professione forense si applica la pena della reclusione da due a cinque 
anni
competenza: Trib. monocratico
arresto: facoltativo
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: consentite
procedibilità: d'ufficio
LIBRO SECONDO
Dei delitti in particolare
TITOLO III
Dei delitti contro l'Amministrazione della giustizia
CAPO III
Della tutela arbitraria delle private ragioni
Articolo n.392
Esercizio arbitrario delle proprie ragioni con violenza sulle cose.
1. Chiunque, al fine di esercitare un preteso diritto, potendo ricorrere al giudice, si fa 
arbitrariamente ragione da sé medesimo, mediante violenza sulle cose, è punito, a querela della 
persona offesa , con la multa fino a 516 euro.
2. Agli effetti della legge penale, si ha «violenza sulle cose» allorché la cosa viene danneggiata o 
trasformata, o ne è mutata la destinazione.
3. Si ha, altresì, «violenza sulle cose» allorché un programma informatico viene alterato, modificato
o cancellato in tutto o in parte ovvero viene impedito o turbato il funzionamento di un sistema 
informatico o telematico.



competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.393
Esercizio arbitrario delle proprie ragioni con violenza alle persone.
1. Chiunque, al fine indicato nell'articolo precedente, e potendo ricorrere al giudice, si fa 
arbitrariamente ragione da sé medesimo usando violenza o minaccia alle persone, è punito, a 
querela dell'offeso , con la reclusione fino a un anno.
2. Se il fatto è commesso anche con violenza sulle cose , alla pena della reclusione è aggiunta la 
multa fino a 206 euro.
3. La pena è aumentata se la violenza o la minaccia alle persone è commessa con armi.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.393 bis
Causa di non punibilità 1.
1. Non si applicano le disposizioni degli articoli 336, 337, 338, 339, 339-bis, 341-bis, 342 e 343 
quando il pubblico ufficiale o l'incaricato di un pubblico servizio ovvero il pubblico impiegato abbia
dato causa al fatto preveduto negli stessi articoli, eccedendo con atti arbitrari i limiti delle sue 
attribuzioni2.
 
Articolo n.394
.
Articolo n.395
.



Articolo n.396
.
Articolo n.397
.
Articolo n.398
.
Articolo n.399
.
Articolo n.400
.
Articolo n.401
. Quando chi provoca o sfida a duello, o minaccia di provocare o di sfidare, agisce con l'intento
di carpire denaro o altra utilità si applicano le disposizioni dell'articolo 629.. Si applicano
altresì le disposizioni del capo primo del titolo dodicesimo, nel caso in cui il duello sia
avvenuto».
LIBRO SECONDO
Dei delitti in particolare
TITOLO IV
Dei delitti contro il sentimento religioso e contro la pietà dei defunti
CAPO I
Dei delitti contro le confessioni religiose Rubrica così sostituita dall'art. 102 l. 24 febbraio
2006, n. 85, con effetto a decorrere dal 28 marzo 2006. Il testo della rubrica era il seguente:
«Dei delitti contro la religione dello Stato e i culti ammessi».
Articolo n.402
Vilipendio della religione dello Stato.
1. Chiunque pubblicamente vilipende la religione dello Stato è punito con la reclusione fino a un 
anno.
[NB] La Corte costituzionale, con sentenza 20 novembre 2000, n. 508, ha dichiarato l'illegittimità 
costituzionale del presente articolo.



Articolo n.403
Offese a una confessione religiosa mediante vilipendio di persone.
1. Chiunque pubblicamente offende una confessione religiosa, mediante vilipendio di chi la 
professa, è punito con la multa da euro 1.000 a euro 5.000.
2. Si applica la multa da euro 2.000 a euro 6.000 a chi offende una confessione religiosa, mediante 
vilipendio di un ministro del culto.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.404
Offese a una confessione religiosa mediante vilipendio o danneggiamento di cose.
1. Chiunque, in un luogo destinato al culto, o in un luogo pubblico o aperto al pubblico, offendendo 
una confessione religiosa, vilipende con espressioni ingiuriose cose che formino oggetto di culto, o 
siano consacrate al culto, o siano destinate necessariamente all'esercizio del culto, ovvero commette
il fatto in occasione di funzioni religiose, compiute in luogo privato da un ministro del culto, è 
punito con la multa da euro 1.000 a euro 5.000.
2. Chiunque pubblicamente e intenzionalmente distrugge, disperde, deteriora, rende inservibili o 
imbratta cose che formino oggetto di culto o siano consacrate al culto o siano destinate 
necessariamente all'esercizio del culto è punito con la reclusione fino a due anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.405
Turbamento di funzioni religiose del culto di una confessione religiosa.
1. Chiunque impedisce o turba l'esercizio di funzioni, cerimonie o pratiche religiose del culto di una
confessione religiosa , le quali si compiano con l'assistenza di un ministro del culto medesimo o in 
un luogo destinato al culto, o in un luogo pubblico o aperto al pubblico, è punito con la reclusione 
fino a due anni.
2. Se concorrono fatti di violenza alle persone o di minaccia, si applica la reclusione da uno a tre 
anni.



Articolo n.406
.
LIBRO SECONDO
Dei delitti in particolare
TITOLO IV
Dei delitti contro il sentimento religioso e contro la pietà dei defunti
CAPO II
Dei delitti contro la pietà dei defunti
Articolo n.407
Violazione di sepolcro.
1. Chiunque viola una tomba, un sepolcro o un'urna è punito con la reclusione da uno a cinque anni.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.408
Vilipendio delle tombe.
1. Chiunque, in cimiteri o in altri luoghi di sepoltura, commette vilipendio di tombe, sepolcri o urne,
o di cose destinate al culto dei defunti, ovvero a difesa o ad ornamento dei cimiteri , è punito con la 
reclusione da sei mesi a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.409
Turbamento di un funerale o servizio funebre.
1. Chiunque, fuori dei casi preveduti dall'articolo 405 , impedisce o turba un funerale o un servizio 
funebre è punito con la reclusione fino a un anno.



competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.410
Vilipendio di cadavere.
1. Chiunque commette atti di vilipendio sopra un cadavere o sulle sue ceneri è punito con la 
reclusione da uno a tre anni.
2. Se il colpevole deturpa o mutila il cadavere , o commette, comunque, su questo atti di brutalità o 
di oscenità , è punito con la reclusione da tre a sei anni.
competenza: Trib. monocratico (udienza prelim. secondo comma)
arresto: non consentito (primo comma); facoltativo (secondo comma)
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: consentite
procedibilità: d'ufficio
Articolo n.411
Distruzione, soppressione o sottrazione di cadavere.
1. Chiunque distrugge, sopprime o sottrae un cadavere, o una parte di esso, ovvero ne sottrae o 
disperde le ceneri, è punito con la reclusione da due a sette anni.
2. La pena è aumentata se il fatto è commesso in cimiteri o in altri luoghi di sepoltura, di deposito o 
di custodia.
3. Non costituisce reato la dispersione delle ceneri di cadavere autorizzata dall'ufficiale dello stato 
civile sulla base di espressa volontà del defunto.
4. La dispersione delle ceneri non autorizzata dall'ufficiale dello stato civile, o effettuata con 
modalità diverse rispetto a quanto indicato dal defunto, è punita con la reclusione da due mesi a un 
anno e con la multa da 2.582 euro a 12.911 euro.
competenza: Trib. monocratico (udienza prelim. primo comma)
arresto: facoltativo (primo e secondo comma)
fermo: consentito (primo e secondo comma)
custodia cautelare in carcere: consentita (primo e secondo comma)
altre misure cautelari personali: consentite (primo e secondo comma)
procedibilità: d'ufficio



Articolo n.412
Occultamento di cadavere.
1. Chiunque occulta un cadavere, o una parte di esso, ovvero ne nasconde le ceneri, è punito con la 
reclusione fino a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.413
Uso illegittimo di cadavere.
1. Chiunque disseziona o altrimenti adopera un cadavere, o una parte di esso, a scopi scientifici o 
didattici, in casi non consentiti dalla legge, è punito con la reclusione fino a sei mesi o con la multa 
fino a 516 euro.
2. La pena è aumentata se il fatto è commesso su un cadavere, o su una parte di esso, che il 
colpevole sappia essere stato da altri mutilato, occultato o sottratto.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
LIBRO SECONDO
Dei delitti in particolare
TITOLO V
Dei delitti contro l'ordine pubblico
Articolo n.414
Istigazione a delinquere.
1. Chiunque pubblicamente istiga a commettere uno o più reati è punito, per il solo fatto 
dell'istigazione :
1) con la reclusione da uno a cinque anni, se trattasi di istigazione a commettere delitti;



2) con la reclusione fino a un anno, ovvero con la multa fino a 206 euro, se trattasi di istigazione a 
commettere contravvenzioni.
2. Se si tratta di istigazione a commettere uno o più delitti e una o più contravvenzioni, si applica la 
pena stabilita nel numero 1.
3. Alla pena stabilita nel numero 1 soggiace anche chi pubblicamente fa l'apologia di uno o più 
delitti. La pena prevista dal presente comma nonché dal primo e dal secondo comma è aumentata se
il fatto è commesso attraverso strumenti informatici o telematici.
4. Fuori dei casi di cui all'articolo 302, se l'istigazione o l'apologia di cui ai commi precedenti 
riguarda delitti di terrorismo o crimini contro l'umanità la pena è aumentata della metà. La pena è 
aumentata fino a due terzi se il fatto è commesso attraverso strumenti informatici o telematici.
competenza: Trib. monocratico (udienza prelim., salva l'ipotesi sub n. 2 comma 1)
arresto: facoltativo (primo comma n. 1)
fermo: non consentito
custodia cautelare in carcere: consentita (primo comma n. 1, ma v. art. 275, comma 3, c.p.p.)
altre misure cautelari personali: consentite (primo comma n. 1)
procedibilità: d'ufficio
Articolo n.414 bis
Istigazione a pratiche di pedofilia e di pedopornografia.
1. Salvo che il fatto costituisca più grave reato, chiunque, con qualsiasi mezzo e con qualsiasi forma
di espressione, pubblicamente istiga a commettere, in danno di minorenni, uno o più delitti previsti 
dagli articoli 600-bis, 600-ter e 600-quater, anche se relativi al materiale pornografico di cui 
all'articolo 600-quater.1, 600-quinquies, 609-bis, 609-quater e 609-quinquies è punito con la 
reclusione da un anno e sei mesi a cinque anni.
2. Alla stessa pena soggiace anche chi pubblicamente fa l'apologia di uno o più delitti previsti dal 
primo comma.
3. Non possono essere invocate, a propria scusa, ragioni o finalità di carattere artistico, letterario, 
storico o di costume.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.415
Istigazione a disobbedire alle leggi.
1. Chiunque pubblicamente istiga alla disobbedienza delle leggi di ordine pubblico, ovvero all'odio 
fra le classi sociali, è punito con la reclusione da sei mesi a cinque anni.



[NB] La Corte costituzionale, con sentenza 23 aprile 1974, n. 108, ha dichiarato l'illegittimità 
costituzionale del presente articolo «nella parte in cui non specifica che l'istigazione all'odio fra le 
classi sociali deve essere attuata in modo pericoloso per la pubblica tranquillità».
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.416
Associazione per delinquere.
1. Quando tre o più persone si associano allo scopo di commettere più delitti, coloro che 
promuovono o costituiscono od organizzano l'associazione sono puniti, per ciò solo, con la 
reclusione da tre a sette anni.
2. Per il solo fatto di partecipare all'associazione, la pena è della reclusione da uno a cinque anni.
3. I capi soggiacciono alla stessa pena stabilita per i promotori.
4. Se gli associati scorrono in armi le campagne o le pubbliche vie, si applica la reclusione da 
cinque a quindici anni1.
5. La pena è aumentata se il numero degli associati è di dieci o più.
6. Se l'associazione è diretta a commettere taluno dei delitti di cui agli articoli 600, 601, 601-bis e 
602, nonché all'articolo 12, comma 3-bis, del testo unico delle disposizioni concernenti la disciplina
dell'immigrazione e norme sulla condizione dello straniero, di cui al decreto legislativo 25 luglio 
1998, n. 286, nonche' agli articoli 22, commi 3 e 4, e 22-bis, comma 1, della legge 1° aprile 1999, n.
91, si applica la reclusione da cinque a quindici anni nei casi previsti dal primo comma e da quattro 
a nove anni nei casi previsti dal secondo comma 2.
7. Se l'associazione è diretta a commettere taluno dei delitti previsti dagli articoli 600-bis, 600-ter, 
600-quater, 600-quater.1, 600-quinquies, 609-bis, quando il fatto è commesso in danno di un minore
di anni diciotto, 609-quater, 609-quinquies, 609-octies, quando il fatto è commesso in danno di un 
minore di anni diciotto, e 609-undecies, si applica la reclusione da quattro a otto anni nei casi 
previsti dal primo comma e la reclusione da due a sei anni nei casi previsti dal secondo comma 3.
competenza: Trib. collegiale; Corte d'Assise (sesto comma)
arresto: facoltativo; obbligatorio (primo e terzo comma), nell'ipotesi di cui all'art. 380 2 m c.p.p.
fermo: consentito (primo e quarto comma); non consentito, salvo che non ricorra l'ipotesi di cui 
all'art. 71 d.lg. n. 159 del 2011 (secondo comma)
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
 



Articolo n.416 bis
Associazioni di tipo mafioso anche straniere.
1. Chiunque fa parte di un'associazione di tipo mafioso formata da tre o più persone, è punito con la 
reclusione da dieci a quindici anni.
2. Coloro che promuovono, dirigono o organizzano l'associazione sono puniti, per ciò solo, con la 
reclusione da dodici a diciotto anni.
3. L'associazione è di tipo mafioso quando coloro che ne fanno parte si avvalgono della forza di 
intimidazione del vincolo associativo e della condizione di assoggettamento e di omertà che ne 
deriva per commettere delitti, per acquisire in modo diretto o indiretto la gestione o comunque il 
controllo di attività economiche, di concessioni, di autorizzazioni, appalti e servizi pubblici o per 
realizzare profitti o vantaggi ingiusti per sé o per altri ovvero al fine di impedire od ostacolare il 
libero esercizio del voto o di procurare voti a sé o ad altri in occasione di consultazioni elettorali.
4. Se l'associazione è armata si applica la pena della reclusione da dodici a venti anni nei casi 
previsti dal primo comma e da quindici a ventisei anni nei casi previsti dal secondo comma.
5. L'associazione si considera armata quando i partecipanti hanno la disponibilità, per il 
conseguimento della finalità dell'associazione, di armi o materie esplodenti , anche se occultate o 
tenute in luogo di deposito.
6. Se le attività economiche di cui gli associati intendono assumere o mantenere il controllo sono 
finanziate in tutto o in parte con il prezzo, il prodotto, o il profitto di delitti, le pene stabilite nei 
commi precedenti sono aumentate da un terzo alla metà.
7. Nei confronti del condannato è sempre obbligatoria la confisca delle cose che servirono o furono 
destinate a commettere il reato e delle cose che ne sono il prezzo, il prodotto, il profitto o che ne 
costituiscono l'impiego.
8. Le disposizioni del presente articolo si applicano anche alla camorra, alla 'ndrangheta e alle altre 
associazioni, comunque localmente denominate, anche straniere , che valendosi della forza 
intimidatrice del vincolo associativo perseguono scopi corrispondenti a quelli delle associazioni di 
tipo mafioso.
competenza: Trib. collegiale
arresto: obbligatorio; v: art. 380, secondo comma lett. l bis, c.p.p.
fermo: consentito
custodia cautelare in carcere: consentita (ma v. art. 275, comma 3 c.p.p.)
altre misure cautelari personali: consentite
procedibilità: d'ufficio
Articolo n.416 ter
Scambio elettorale politico-mafioso  1.
1. Chiunque accetta la promessa di procurare voti mediante le modalità di cui al terzo comma 
dell'articolo 416-bis in cambio dell'erogazione o della promessa di erogazione di denaro o di altra 
utilità è punito con la reclusione da sei a dodici anni 2.
2. La stessa pena si applica a chi promette di procurare voti con le modalità di cui al primo comma.
 



competenza: Trib. collegiale
arresto: facoltativo
fermo: consentito
custodia cautelare in carcere: consentita (ma v. art. 275, comma 3, c.p.p.)
altre misure cautelari personali: consentite
procedibilità: d'ufficio
Articolo n.417
Misura di sicurezza.
1. Nel caso di condanna per i delitti preveduti dai due articoli precedenti , è sempre ordinata una 
misura di sicurezza.
Articolo n.418
Assistenza agli associati.
1. Chiunque, fuori dei casi di concorso nel reato o di favoreggiamento , dà rifugio o fornisce vitto, 
ospitalità, mezzi di trasporto, strumenti di comunicazione a taluna delle persone che partecipano 
all'associazione è punito con la reclusione da due a quattro anni.
2. La pena è aumentata se l'assistenza è prestata continuatamente.
3. Non è punibile chi commette il fatto in favore di un prossimo congiunto.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.419
Devastazione e saccheggio.
1. Chiunque, fuori dei casi preveduti dall'articolo 285, commette fatti di devastazione o di 
saccheggio è punito con la reclusione da otto a quindici anni.
2. La pena è aumentata se il fatto è commesso su armi , munizioni o viveri esistenti in luogo di 
vendita o di deposito.
competenza: Trib. collegiale
arresto: obbligatorio
fermo: consentito
custodia cautelare in carcere: consentita (ma v. art. 275, comma 2 bis, c.p.p.)



altre misure cautelari personali: consentite
procedibilità: d'ufficio
Articolo n.420
Attentato a impianti di pubblica utilità.
1. Chiunque commette un fatto diretto a danneggiare o distruggere impianti di pubblica utilità , è 
punito, salvo che il fatto costituisca più grave reato, con la reclusione da uno a quattro anni.
2..
3..
competenza: Trib. monocratico
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.421
Pubblica intimidazione.
1. Chiunque minaccia di commettere delitti contro la pubblica incolumità , ovvero fatti di 
devastazione o di saccheggio , in modo da incutere pubblico timore, è punito con la reclusione fino 
a un anno.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio.
LIBRO SECONDO
Dei delitti in particolare
TITOLO VI
Dei delitti contro l'incolumità pubblica
CAPO I
Dei delitti di comune pericolo mediante violenza
Articolo n.422



Strage.
1. Chiunque, fuori dei casi preveduti dall'articolo 285, al fine di uccidere, compie atti tali da porre in
pericolo la pubblica incolumità è punito, se dal fatto deriva la morte di più persone, con.
2. Se è cagionata la morte di una sola persona, si applica l'ergastolo. In ogni altro caso si applica la 
reclusione non inferiore a quindici anni.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.423
Incendio.
1. Chiunque cagiona un incendio è punito con la reclusione da tre a sette anni.
2. La disposizione precedente si applica anche nel caso d'incendio della cosa propria, se dal fatto 
deriva pericolo per la incolumità pubblica.
competenza: Trib. monocratico (udienza prelim.)
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.423 bis
Incendio boschivo.
1. Chiunque cagioni un incendio su boschi, selve o foreste ovvero su vivai forestali destinati al 
rimboschimento, propri o altrui, è punito con la reclusione da quattro a dieci anni.
2. Se l'incendio di cui al primo comma è cagionato per colpa, la pena è della reclusione da uno a 
cinque anni.
3. Le pene previste dal primo e dal secondo comma sono aumentate se dall'incendio deriva pericolo 
per edifici o danno su aree protette.
4. Le pene previste dal primo e dal secondo comma sono aumentate della metà se dall'incendio 
deriva un danno grave, esteso e persistente all'ambiente.
competenza: Trib. monocratico (udienza prelim.); Trib. collegiale (quarto comma)
arresto: obbligatorio (primo comma; terzo e quarto comma in relazione al primo comma); 
facoltativo (secondo comma; terzo e quarto comma in relazione al secondo comma)



fermo: consentito (primo e quarto comma)
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.424
Danneggiamento seguito da incendio.
1. Chiunque, al di fuori delle ipotesi previste nell'articolo 423-bis, al solo scopo di danneggiare la 
cosa altrui, appicca il fuoco a una cosa propria o altrui è punito, se dal fatto sorge il pericolo di un 
incendio, con la reclusione da sei mesi a due anni.
2. Se segue l'incendio, si applicano le disposizioni dell'articolo 423, ma la pena è ridotta da un terzo 
alla metà.
3. Se al fuoco appiccato a boschi, selve e foreste, ovvero vivai forestali destinati al rimboschimento,
segue incendio, si applicano le pene previste dall'articolo 423-bis.
competenza: Trib. monocratico
arresto: non consentito (primo comma); facoltativo (secondo comma)
fermo: non consentito (primo e secondo comma) consentito (terzo comma v. art. 423-bis, primo 
comma)
custodia cautelare in carcere: non consentita (primo comma); consentita (secondo e terzo comma; v.
artt. 423 e 423-bis)
altre misure cautelari personali: non consentite (primo comma, ma v. art. 290, comma 2, c.p.p.) 
consentita (secondo e terzo comma)
procedibilità: d'ufficio
Articolo n.425
Circostanze aggravanti.
1. Nei casi preveduti dagli articoli 423 e 424, la pena è aumentata se il fatto è commesso:
1) su edifici pubblici o destinati a uso pubblico, su monumenti , cimiteri e loro dipendenze;
2) su edifici abitati o destinati a uso di abitazione, su impianti industriali o cantieri, o su miniere, 
cave, sorgenti, o su acquedotti o altri manufatti destinati a raccogliere e condurre le acque;
3) su navi o altri edifici natanti, o su aeromobili ;
4) su scali ferroviari o marittimi, o aeroscali, magazzini generali o altri depositi di merci o derrate, o
su ammassi o depositi di materie esplodenti, infiammabili o combustibili.
Articolo n.426
Inondazione, frana o valanga.
1. Chiunque cagiona un'inondazione o una frana, ovvero la caduta di una valanga, è punito con la 
reclusione da cinque a dodici anni.



competenza: Trib. collegiale
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.427
Danneggiamento seguito da inondazione, frana o valanga.
1. Chiunque rompe, deteriora o rende in tutto o in parte inservibili chiuse, sbarramenti, argini, dighe
o altre opere destinate alla difesa contro acque, valanghe o frane, ovvero alla raccolta o alla 
condotta delle acque, al solo scopo di danneggiamento , è punito, se dal fatto deriva il pericolo di 
una inondazione o di una frana, ovvero della caduta di una valanga, con la reclusione da uno a 
cinque anni.
2. Se il disastro si verifica, la pena è della reclusione da tre a dieci anni.
competenza: Trib. monocratico (udienza prelim.)
arresto: facoltativo (primo comma); obbligatorio (secondo comma)
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.428
Naufragio, sommersione o disastro aviatorio.
1. Chiunque cagiona il naufragio o la sommersione di una nave o di un altro edificio natante, ovvero
la caduta di un aeromobile , di altrui proprietà, è punito con la reclusione da cinque a dodici anni.
2. La pena è della reclusione da cinque a quindici anni se il fatto è commesso distruggendo, 
rimuovendo o facendo mancare le lanterne o altri segnali, ovvero adoperando falsi segnali o altri 
mezzi fraudolenti.
3. Le disposizioni di questo articolo si applicano anche a chi cagiona il naufragio o la sommersione 
di una nave o di un altro edificio natante, ovvero la caduta di un aeromobile, di sua proprietà, se dal 
fatto deriva pericolo per la incolumità pubblica.
competenza: Trib. collegiale
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.429
Danneggiamento seguito da naufragio.
1. Chiunque, al solo scopo di danneggiare una nave , un edificio natante o un aeromobile , ovvero 
un apparecchio prescritto per la sicurezza della navigazione, lo deteriora, ovvero lo rende in tutto o 
in parte inservibile, è punito, se dal fatto deriva pericolo di naufragio, di sommersione o di disastro 
aviatorio, con la reclusione da uno a cinque anni.
2. Se dal fatto deriva il naufragio, la sommersione o il disastro, la pena è della reclusione da tre a 
dieci anni.
competenza: Trib. monocratico (udienza prelim.); Trib. collegiale (secondo comma)
arresto: facoltativo (primo comma); obbligatorio (secondo comma)
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.430
Disastro ferroviario.
1. Chiunque cagiona un disastro ferroviario è punito con la reclusione da cinque a quindici anni.
competenza: Trib. collegiale
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.431
Pericolo di disastro ferroviario causato da danneggiamento.
1. Chiunque, al solo scopo di danneggiare una strada ferrata ovvero macchine, veicoli, strumenti, 
apparecchi o altri oggetti che servono all'esercizio di essa, li distrugge in tutto o in parte, li deteriora
o li rende altrimenti in tutto o in parte inservibili, è punito, se dal fatto deriva il pericolo di un 
disastro ferroviario, con la reclusione da due a sei anni.
2. Se dal fatto deriva il disastro, la pena è della reclusione da tre a dieci anni.
3. Per strade ferrate la legge penale intende, oltre le strade ferrate ordinarie, ogni altra strada con 
rotaie metalliche, sulla quale circolino veicoli mossi dal vapore, dall'elettricità o da un altro mezzo 
di trazione meccanica.
competenza: Trib. monocrativo (udienza prelim.); Trib. collegiale (secondo comma)
arresto: facoltativo (primo comma); obbligatorio (secondo comma)



fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.432
Attentati alla sicurezza dei trasporti.
1. Chiunque, fuori dei casi preveduti dagli articoli precedenti, pone in pericolo la sicurezza dei 
pubblici trasporti per terra, per acqua o per aria, è punito con la reclusione da uno a cinque anni.
2. Si applica la reclusione da tre mesi a due anni a chi lancia corpi contundenti o proiettili contro 
veicoli in movimento, destinati a pubblici trasporti per terra, per acqua o per aria.
3. Se dal fatto deriva un disastro, la pena è della reclusione da tre a dieci anni.
competenza: Trib. monocratico (udienza prelim.) (primo comma); Trib. collegiale (terzo comma)
arresto: facoltativo (primo comma); non consentito (secondo comma); obbligatorio (terzo comma)
fermo: non consentito (primo e secondo comma); consentito (terzo comma)
custodia cautelare in carcere: consentita (primo e terzo comma); non consentita (secondo comma)
altre misure cautelari personali: consentite (primo e terzo comma); v. art. 2902 c.p.p.
procedibilità: d'ufficio
Articolo n.433
Attentati alla sicurezza degli impianti di energia elettrica e del gas, ovvero delle pubbliche
comunicazioni.
1. Chiunque attenta alla sicurezza delle officine, delle opere, degli apparecchi o di altri mezzi 
destinati alla produzione o alla trasmissione di energia elettrica o di gas, per la illuminazione o per 
le industrie, è punito, qualora dal fatto derivi pericolo alla pubblica incolumità, con la reclusione da 
uno a cinque anni.
2. La stessa pena si applica a chi attenta alla sicurezza delle pubbliche comunicazioni telegrafiche o 
telefoniche, qualora dal fatto derivi pericolo per la pubblica incolumità.
3. Se dal fatto deriva un disastro, la pena è della reclusione da tre a dieci anni.
competenza: Trib. monocratico (udienza prelim.); Trib. collegiale (terzo comma)
arresto: facoltativo (primo e secondo comma); obbligatorio (terzo comma)
fermo: consentito (terzo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.433 bis



Attentato alla sicurezza delle installazioni nucleari.
1.Chiunque attenta alla sicurezza delle installazioni nucleari ovvero degli impianti, dei luoghi o dei 
mezzi adibiti alla produzione, alla conservazione o al trasporto di materie nucleari è punito, qualora 
dal fatto derivi pericolo per la pubblica incolumità, con la reclusione da quattro a otto anni.
2. Se dal fatto deriva un disastro, la pena è della reclusione da cinque a venti anni
Articolo n.434
Crollo di costruzioni o altri disastri dolosi.
1. Chiunque, fuori dei casi preveduti dagli articoli precedenti, commette un fatto diretto a cagionare 
il crollo di una costruzione o di una parte di essa ovvero un altro disastro è punito, se dal fatto 
deriva pericolo per la pubblica incolumità, con la reclusione da uno a cinque anni.
2. La pena è della reclusione da tre a dodici anni se il crollo o il disastro avviene.
competenza: Trib. monocratico (udienza prelim.) (primo comma); Trib. collegiale (secondo comma)
arresto: facoltativo (primo comma); obbligatorio (secondo comma)
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.435
Fabbricazione o detenzione di materie esplodenti.
1. Chiunque, al fine di attentare alla pubblica incolumità, fabbrica, acquista o detiene dinamite o 
altre materie esplodenti, asfissianti, accecanti, tossiche o infiammabili, ovvero sostanze che servano 
alla composizione o alla fabbricazione di esse, è punito con la reclusione da uno a cinque anni.
competenza: Trib. monocratico (udienza prelim.)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.436
Sottrazione, occultamento o guasto di apparecchi a pubblica difesa da infortuni.
1. Chiunque, in occasione di un incendio, di una inondazione, di una sommersione, di un naufragio, 
o di un altro disastro o pubblico infortunio, sottrae, occulta o rende inservibili materiali, apparecchi 
o altri mezzi destinati all'estinzione dell'incendio o all'opera di difesa, di salvataggio o di soccorso, 
ovvero in qualsiasi modo impedisce, od ostacola, che l'incendio sia estinto, o che sia prestata opera 
di difesa o di assistenza, è punito con la reclusione da due a sette anni.



competenza: Trib. monocratico (udienza prelim.)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.437
Rimozione od omissione dolosa di cautele contro infortuni sul lavoro.
1. Chiunque omette di collocare impianti, apparecchi o segnali destinati a prevenire disastri o 
infortuni sul lavoro, ovvero li rimuove o li danneggia, è punito con la reclusione da sei mesi a 
cinque anni.
2. Se dal fatto deriva un disastro o un infortunio, la pena è della reclusione da tre a dieci anni.
competenza: Trib. monocratico (udienza prelim.)
arresto: facoltativo (primo comma); obbligatorio (secondo comma)
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
LIBRO SECONDO
Dei delitti in particolare
TITOLO VI
Dei delitti contro l'incolumità pubblica
CAPO II
Dei delitti di comune pericolo mediante frode
Articolo n.438
Epidemia.
1. Chiunque cagiona un'epidemia mediante la diffusione di germi patogeni è punito con l'ergastolo.
2. Se dal fatto deriva la morte di più persone, si applica la pena.
competenza: Corte d'Assise
arresto: obbligatorio
fermo: consentito
custodia cautelare in carcere: consentita



altre misure cautelari personali: consentite
procedibilità: d'ufficio
Articolo n.439
Avvelenamento di acque o di sostanze alimentari.
1. Chiunque avvelena acque o sostanze destinate all'alimentazione, prima che siano attinte o 
distribuite per il consumo, è punito con la reclusione non inferiore a quindici anni.
2. Se dal fatto deriva la morte di alcuno, si applica l'ergastolo; e, nel caso di morte di più persone, si 
applica la pena.
competenza: Corte d’Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.440
Adulterazione o contraffazione di sostanze alimentari.
1. Chiunque corrompe o adultera acque o sostanze destinate all'alimentazione, prima che siano 
attinte o distribuite per il consumo, rendendole pericolose alla salute pubblica, è punito con la 
reclusione da tre a dieci anni.
2. La stessa pena si applica a chi contraffà, in modo pericoloso alla salute pubblica, sostanze 
alimentari destinate al commercio.
3. La pena è aumentata se sono adulterate o contraffatte sostanze medicinali.
competenza: Trib. collegiale
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.441
Adulterazione o contraffazione di altre cose in danno della pubblica salute.
1. Chiunque adultera o contraffà, in modo pericoloso alla salute pubblica, cose destinate al 
commercio, diverse da quelle indicate nell'articolo precedente, è punito con la reclusione da uno a 
cinque anni o con la multa non inferiore a 309 euro.
competenza: Trib. monocratico (udienza prelim.)



arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.442
Commercio di sostanze alimentari contraffatte o adulterate.
1. Chiunque, senza essere concorso nei reati preveduti dai tre articoli precedenti, detiene per il 
commercio, pone in commercio, ovvero distribuisce per il consumo acque, sostanze o cose che sono
state da altri avvelenate, corrotte, adulterate o contraffatte, in modo pericoloso alla salute pubblica, 
soggiace alle pene rispettivamente stabilite nei detti articoli.
Articolo n.443
Commercio o somministrazione di medicinali guasti.
1. Chiunque detiene per il commercio, pone in commercio o somministra medicinali guasti o 
imperfetti è punito con la reclusione da sei mesi a tre anni e con la multa non inferiore a 103 euro.
competenza: Trib. monocratico
arresto: facoltativo
fermo: non consentito
custodia cautelare in carcere: consentita; v. art. 3915 c.p.p.
altre misure cautelari personali: consentite; v. artt. 2902 e 3915 c.p.p.
procedibilità: d'ufficio
Articolo n.444
Commercio di sostanze alimentari nocive.
1. Chiunque detiene per il commercio, pone in commercio ovvero distribuisce per il consumo 
sostanze destinate all'alimentazione, non contraffatte né adulterate, ma pericolose alla salute 
pubblica, è punito con la reclusione da sei mesi a tre anni e con la multa non inferiore a 51 euro.
2. La pena è diminuita se la qualità nociva delle sostanze è nota alla persona che le acquista o le 
riceve.
competenza: Trib. monocratico
arresto: facoltativo
fermo: non consentito
custodia cautelare in carcere: consentita; v. art. 3915 c.p.p.
altre misure cautelari personali: consentite; v. artt. 2902 e 3915 c.p.p.;



procedibilità: d'ufficio
Articolo n.445
Somministrazione di medicinali in modo pericoloso per la salute pubblica.
1. Chiunque, esercitando, anche abusivamente, il commercio di sostanze medicinali, le somministra 
in specie, qualità o quantità non corrispondente alle ordinazioni mediche, o diversa da quella 
dichiarata o pattuita, è punito con la reclusione da sei mesi a due anni e con la multa da 103 euro a 
1.032 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902
procedibilità: d'ufficio
Articolo n.446
Confisca obbligatoria.
1. In caso di condanna per taluno dei delitti preveduti negli articoli 439, 440, 441 e 442, se dal fatto 
è derivata la morte o la lesione grave o gravissima di una persona, la confisca delle cose indicate nel
primo comma dell'articolo 240 è obbligatoria.
Articolo n.447
.
Articolo n.448
Pene accessorie.
1. La condanna per taluno dei delitti preveduti da questo capo importa la pubblicazione della 
sentenza.
2. La condanna per taluno dei delitti preveduti dagli articoli 439, 440, 441 e 442 importa 
l'interdizione da cinque a dieci anni dalla professione, arte, industria, commercio o mestiere nonché 
l'interdizione dagli uffici direttivi delle persone giuridiche e delle imprese per lo stesso periodo. La 
condanna comporta altresì la pubblicazione della sentenza su almeno due quotidiani a diffusione 
nazionale.
Articolo n.448 bis
.



LIBRO SECONDO
Dei delitti in particolare
TITOLO VI
Dei delitti contro l'incolumità pubblica
CAPO III
Dei delitti colposi di comune pericolo
Articolo n.449
Delitti colposi di danno.
1. Chiunque, al di fuori delle ipotesi previste nel secondo comma dell'articolo 423-bis, cagiona per 
colpa un incendio, o un altro disastro preveduto dal capo primo di questo titolo, è punito con la 
reclusione da uno a cinque anni.
2. La pena è raddoppiata se si tratta di disastro ferroviario o di naufragio o di sommersione di una 
nave adibita a trasporto di persone o di caduta di un aeromobile adibito a trasporto di persone.
competenza: Trib. monocratico (udienza prelim.); Trib. collegiale (secondo comma)
arresto: facoltativo
fermo: consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.450
Delitti colposi di pericolo.
1. Chiunque, con la propria azione od omissione colposa , fa sorgere o persistere il pericolo di un 
disastro ferroviario, di un'inondazione, di un naufragio, o della sommersione di una nave o di un 
altro edificio natante, è punito con la reclusione fino a due anni.
2. La reclusione non è inferiore a un anno se il colpevole ha trasgredito ad una particolare 
ingiunzione dell'Autorità diretta alla rimozione del pericolo.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.451
Omissione colposa di cautele o difese contro disastri o infortuni sul lavoro.



1. Chiunque, per colpa , omette di collocare, ovvero rimuove o rende inservibili apparecchi o altri 
mezzi destinati alla estinzione di un incendio, o al salvataggio o al soccorso contro disastri o 
infortuni sul lavoro, è punito con la reclusione fino a un anno o con la multa da 103 euro a 516 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.452
Delitti colposi contro la salute pubblica.
1. Chiunque commette, per colpa , alcuno dei fatti preveduti dagli articoli 438 e 439 è punito:
1) ;
2) con la reclusione da uno a cinque anni, nei casi per i quali esse stabiliscono l'ergastolo;
3) con la reclusione da sei mesi a tre anni, nel caso in cui l'articolo 439 stabilisce la pena della 
reclusione.
2. Quando sia commesso per colpa alcuno dei fatti preveduti dagli articoli 440, 441, 442, 443, 444 e
445 si applicano le pene ivi rispettivamente stabilite ridotte da un terzo a un sesto.
competenza: Trib. monocratico (udienza prelim.) (primo comma n. 3); Trib. collegiale (primo 
comma nn. 1 e 2 e secondo comma in relazione agli artt. 440 e 442)
arresto: facoltativo (primo comma nn. 1 e 2 e secondo comma in relazione agli artt. 440 e 442)
fermo: non consentito; consentito (primo comma nn. 1 e 2 e secondo comma in relazione agli artt. 
440 e 442)
custodia cautelare in carcere: consentita (primo comma nn. 1 e 2 e secondo comma in relazione agli 
artt. 440 e 442)
altre misure cautelari personali: consentite (primo comma nn. 1 e 2 e secondo comma in relazione 
agli artt. 440 e 442); v. art. 290, comma 2
procedibilità: d'ufficio
LIBRO SECONDO
Dei delitti in particolare
TITOLO VI bis
Dei delitti contro l'ambiente. Titolo introdotto dall'art. 1, l. 22 maggio 2015, n. 68.
Articolo n.452 bis
Inquinamento ambientale.



1. È punito con la reclusione da due a sei anni e con la multa da euro 10.000 a euro 100.000 
chiunque abusivamente cagiona una compromissione o un deterioramento significativi e misurabili:
1) delle acque o dell'aria, o di porzioni estese o significative del suolo o del sottosuolo;
2) di un ecosistema, della biodiversità, anche agraria, della flora o della fauna.
2. Quando l'inquinamento è prodotto in un'area naturale protetta o sottoposta a vincolo 
paesaggistico, ambientale, storico, artistico, architettonico o archeologico, ovvero in danno di specie
animali o vegetali protette, la pena è aumentata.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.452 ter
Morte o lesioni come conseguenza del delitto di inquinamento ambientale.
1. Se da uno dei fatti di cui all'articolo 452-bis deriva, quale conseguenza non voluta dal reo, una 
lesione personale, ad eccezione delle ipotesi in cui la malattia ha una durata non superiore ai venti 
giorni, si applica la pena della reclusione da due anni e sei mesi a sette anni; se ne deriva una 
lesione grave, la pena della reclusione da tre a otto anni; se ne deriva una lesione gravissima, la 
pena della reclusione da quattro a nove anni; se ne deriva la morte, la pena della reclusione da 
cinque a dieci anni.
2. Nel caso di morte di più persone, di lesioni di più persone, ovvero di morte di una o più persone e
lesioni di una o più persone, si applica la pena che dovrebbe infliggersi per l'ipotesi più grave, 
aumentata fino al triplo, ma la pena della reclusione non può superare gli anni venti.
Articolo n.452 quater
Disastro ambientale.
1. Fuori dai casi previsti dall'articolo 434, chiunque abusivamente cagiona un disastro ambientale è 
punito con la reclusione da cinque a quindici anni. Costituiscono disastro ambientale 
alternativamente:
1) l'alterazione irreversibile dell'equilibrio di un ecosistema;
2) l'alterazione dell'equilibrio di un ecosistema la cui eliminazione risulti particolarmente onerosa e 
conseguibile solo con provvedimenti eccezionali;
3) l'offesa alla pubblica incolumità in ragione della rilevanza del fatto per l'estensione della 
compromissione o dei suoi effetti lesivi ovvero per il numero delle persone offese o esposte a 
pericolo.
2. Quando il disastro è prodotto in un'area naturale protetta o sottoposta a vincolo paesaggistico, 
ambientale, storico, artistico, architettonico o archeologico, ovvero in danno di specie animali o 
vegetali protette, la pena è aumentata.



competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.452 quinquies
Delitti colposi contro l'ambiente.
1. Se taluno dei fatti di cui agli articoli 452-bis e 452-quater è commesso per colpa, le pene previste 
dai medesimi articoli sono diminuite da un terzo a due terzi.
2. Se dalla commissione dei fatti di cui al comma precedente deriva il pericolo di inquinamento 
ambientale o di disastro ambientale le pene sono ulteriormente diminuite di un terzo.
Articolo n.452 sexies
Traffico e abbandono di materiale ad alta radioattività.
1. Salvo che il fatto costituisca più grave reato, è punito con la reclusione da due a sei anni e con la 
multa da euro 10.000 a euro 50.000 chiunque abusivamente cede, acquista, riceve, trasporta, 
importa, esporta, procura ad altri, detiene, trasferisce, abbandona o si disfa illegittimamente di 
materiale ad alta radioattività.
2. La pena di cui al primo comma è aumentata se dal fatto deriva il pericolo di compromissione o 
deterioramento:
1) delle acque o dell'aria, o di porzioni estese o significative del suolo o del sottosuolo;
2) di un ecosistema, della biodiversità, anche agraria, della flora o della fauna.
3. Se dal fatto deriva pericolo per la vita o per l'incolumità delle persone, la pena è aumentata fino 
alla metà.
competenza: Trib. monocratico
arresto: facoltativo
fermo: non consentito (primo e secondo comma); consentito (terzo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.452 septies
Impedimento del controllo.
1. Salvo che il fatto costituisca più grave reato, chiunque, negando l'accesso, predisponendo ostacoli
o mutando artificiosamente lo stato dei luoghi, impedisce, intralcia o elude l'attività di vigilanza e 
controllo ambientali e di sicurezza e igiene del lavoro, ovvero ne compromette gli esiti, è punito con



la reclusione da sei mesi a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.452 octies
Circostanze aggravanti.
1. Quando l'associazione di cui all'articolo 416 è diretta, in via esclusiva o concorrente, allo scopo di
commettere taluno dei delitti previsti dal presente titolo, le pene previste dal medesimo articolo 416 
sono aumentate.
2. Quando l'associazione di cui all'articolo 416-bis è finalizzata a commettere taluno dei delitti 
previsti dal presente titolo ovvero all'acquisizione della gestione o comunque del controllo di 
attività economiche, di concessioni, di autorizzazioni, di appalti o di servizi pubblici in materia 
ambientale, le pene previste dal medesimo articolo 416-bis sono aumentate.
3. Le pene di cui ai commi primo e secondo sono aumentate da un terzo alla metà se 
dell'associazione fanno parte pubblici ufficiali o incaricati di un pubblico servizio che esercitano 
funzioni o svolgono servizi in materia ambientale.
Articolo n.452 nonies
Aggravante ambientale.
1. Quando un fatto già previsto come reato è commesso allo scopo di eseguire uno o più tra i delitti 
previsti dal presente titolo, dal decreto legislativo 3 aprile 2006, n. 152, o da altra disposizione di 
legge posta a tutela dell'ambiente, ovvero se dalla commissione del fatto deriva la violazione di una 
o più norme previste dal citato decreto legislativo n. 152 del 2006 o da altra legge che tutela 
l'ambiente, la pena nel primo caso è aumentata da un terzo alla metà e nel secondo caso è aumentata
di un terzo. In ogni caso il reato è procedibile d'ufficio.
Articolo n.452 decies
Ravvedimento operoso.
1. Le pene previste per i delitti di cui al presente titolo, per il delitto di associazione per delinquere 
di cui all'articolo 416 aggravato ai sensi dell'articolo 452-octies, nonché per il delitto di cui 
all'articolo 260 del decreto legislativo 3 aprile 2006, n. 152, e successive modificazioni, sono 
diminuite dalla metà a due terzi nei confronti di colui che si adopera per evitare che l'attività 
delittuosa venga portata a conseguenze ulteriori, ovvero, prima della dichiarazione di apertura del 
dibattimento di primo grado, provvede concretamente alla messa in sicurezza, alla bonifica e, ove 
possibile, al ripristino dello stato dei luoghi, e diminuite da un terzo alla metà nei confronti di colui 
che aiuta concretamente l'autorità di polizia o l'autorità giudiziaria nella ricostruzione del fatto, 
nell'individuazione degli autori o nella sottrazione di risorse rilevanti per la commissione dei delitti.



2. Ove il giudice, su richiesta dell'imputato, prima della dichiarazione di apertura del dibattimento 
di primo grado disponga la sospensione del procedimento per un tempo congruo, comunque non 
superiore a due anni e prorogabile per un periodo massimo di un ulteriore anno, al fine di consentire
le attività di cui al comma precedente in corso di esecuzione, il corso della prescrizione è sospeso.
Articolo n.452 undecies
Confisca.
1. Nel caso di condanna o di applicazione della pena su richiesta delle parti, a norma dell'articolo 
444 del codice di procedura penale, per i delitti previsti dagli articoli 452-bis, 452-quater, 452-
sexies, 452-septies e 452-octies del presente codice, è sempre ordinata la confisca delle cose che 
costituiscono il prodotto o il profitto del reato o che servirono a commettere il reato, salvo che 
appartengano a persone estranee al reato.
2. Quando, a seguito di condanna per uno dei delitti previsti dal presente titolo, sia stata disposta la 
confisca di beni ed essa non sia possibile, il giudice individua beni di valore equivalente di cui il 
condannato abbia anche indirettamente o per interposta persona la disponibilità e ne ordina la 
confisca.
3. I beni confiscati ai sensi dei commi precedenti o i loro eventuali proventi sono messi nella 
disponibilità della pubblica amministrazione competente e vincolati all'uso per la bonifica dei 
luoghi.
4. L'istituto della confisca non trova applicazione nell'ipotesi in cui l'imputato abbia efficacemente 
provveduto alla messa in sicurezza e, ove necessario, alle attività di bonifica e di ripristino dello 
stato dei luoghi.
Articolo n.452 duodecies
Ripristino dello stato dei luoghi.
1. Quando pronuncia sentenza di condanna ovvero di applicazione della pena su richiesta delle parti
a norma dell'articolo 444 del codice di procedura penale per taluno dei delitti previsti dal presente 
titolo, il giudice ordina il recupero e, ove tecnicamente possibile, il ripristino dello stato dei luoghi, 
ponendone l'esecuzione a carico del condannato e dei soggetti di cui all'articolo 197 del presente 
codice.
2. Al ripristino dello stato dei luoghi di cui al comma precedente si applicano le disposizioni di cui 
al titolo II della parte sesta del decreto legislativo 3 aprile 2006, n. 152, in materia di ripristino 
ambientale.
Articolo n.452 terdecies
Omessa bonifica.
1. Salvo che il fatto costituisca più grave reato, chiunque, essendovi obbligato per legge, per ordine 
del giudice ovvero di un'autorità pubblica, non provvede alla bonifica, al ripristino o al recupero 
dello stato dei luoghi è punito con la pena della reclusione da uno a quattro anni e con la multa da 
euro 20.000 a euro 80.000
competenza: Trib. monocratico
arresto: facoltativo



fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
LIBRO SECONDO
Dei delitti in particolare
TITOLO VII
Dei delitti contro la fede pubblica
CAPO I
Della falsità in monete, in carte di pubblico credito e in valori di bollo
Articolo n.453
Falsificazione di monete, spendita e introduzione nello Stato, previo concerto, di monete
falsificate.
1. È punito con la reclusione da tre a dodici anni e con la multa da 516 euro a 3.098 euro:
1) chiunque contraffà monete nazionali o straniere, aventi corso legale nello Stato o fuori;
2) chiunque altera in qualsiasi modo monete genuine, col dare ad esse l'apparenza di un valore 
superiore;
3) chiunque, non essendo concorso nella contraffazione o nell'alterazione, ma di concerto con chi 
l'ha eseguita ovvero con un intermediario, introduce nel territorio dello Stato o detiene o spende o 
mette altrimenti in circolazione monete contraffatte o alterate;
4) chiunque, al fine di metterle in circolazione, acquista o comunque riceve, da chi le ha falsificate, 
ovvero da un intermediario, monete contraffatte o alterate.
2. La stessa pena si applica a chi, legalmente autorizzato alla produzione, fabbrica indebitamente, 
abusando degli strumenti o dei materiali nella sua disponibilita', quantitativi di monete in eccesso 
rispetto alle prescrizioni  1.
 
La pena e' ridotta di un terzo quando le condotte di cui al primo e secondo comma hanno ad oggetto
monete non aventi ancora corso legale e il termine iniziale dello stesso e' determinato 2.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.454
Alterazione di monete.
1. Chiunque altera monete della qualità indicata nell'articolo precedente, scemandone in qualsiasi 
modo il valore, ovvero, rispetto alle monete in tal modo alterate, commette alcuno dei fatti indicati 
nei numeri 3 e 4 del detto articolo, è punito con la reclusione da uno a cinque anni e con la multa da 
103 euro a 516 euro 1.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.455
Spendita e introduzione nello Stato, senza concerto, di monete falsificate.
1. Chiunque, fuori dei casi preveduti dai due articoli precedenti, introduce nel territorio dello Stato , 
acquista o detiene monete contraffatte o alterate, al fine di metterle in circolazione, ovvero le spende
o le mette altrimenti in circolazione, soggiace alle pene stabilite nei detti articoli, ridotte da un terzo 
alla metà 1.
competenza: Trib. monocratico (udienza prelim.)
arresto: facoltativo (in relazione all'art. 453); non consentito (in relazione all'art. 454)
fermo: non consentito
custodia cautelare in carcere: consentita (in relazione all'art. 453); non consentita (in relazione 
all'art. 454)
altre misure cautelari personali: consentite (in relazione all'art. 453); non consentite (in relazione 
all'art. 454)
procedibilità: d'ufficio
Articolo n.456
Circostanze aggravanti.
1. Le pene stabilite negli articoli 453 e 455 sono aumentate se dai fatti ivi preveduti deriva una 
diminuzione nel prezzo della valuta o dei titoli di Stato, o ne è compromesso il credito nei mercati 
interni o esteri.
Articolo n.457
Spendita di monete falsificate ricevute in buona fede.
1. Chiunque spende, o mette altrimenti in circolazione monete contraffatte o alterate, da lui ricevute 
in buona fede, è punito con la reclusione fino a sei mesi o con la multa fino a 1.032 euro.



competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.458
Parificazione delle carte di pubblico credito alle monete.
1. Agli effetti della legge penale, sono parificate alle monete le carte di pubblico credito.
2. Per carte di pubblico credito s'intendono, oltre quelle che hanno corso legale come moneta, le 
carte e cedole al portatore emesse dai Governi, e tutte le altre aventi corso legale emesse da istituti a
ciò autorizzati.
Articolo n.459
Falsificazione dei valori di bollo, introduzione nello Stato, acquisto, detenzione o messa in
circolazione di valori di bollo falsificati.
1. Le disposizioni degli articoli 453, 455 e 457 si applicano anche alla contraffazione o alterazione 
di valori di bollo e alla introduzione nel territorio dello Stato , o all'acquisto, detenzione e messa in 
circolazione di valori di bollo contraffatti; ma le pene sono ridotte di un terzo.
2. Agli effetti della legge penale, s'intendono per valori di bollo la carta bollata, le marche da bollo, i
francobolli e gli altri valori equiparati a questi da leggi speciali.
competenza: Trib. monocratico (udienza prelim. in relazione all'art. 453)
arresto: facoltativo (in relazione agli artt. 453 e 455)
fermo: consentito (in relazione all'art. 453)
custodia cautelare in carcere: consentita (in relazione all'art. 453)
altre misure cautelari personali: consentite (in relazione all'art. 453)
procedibilità: d'ufficio
Articolo n.460
Contraffazione di carta filigranata in uso per la fabbricazione di carte di pubblico credito o di
valori di bollo.
1. Chiunque contraffà la carta filigranata che si adopera per la fabbricazione delle carte di pubblico 
credito o dei valori di bollo , ovvero acquista, detiene o aliena tale carta contraffatta, è punito, se il 
fatto non costituisce un più grave reato, con la reclusione da due a sei anni e con la multa da 309 
euro a 1.032 euro 1.
competenza: Trib. monocratico (udienza prelim.)
arresto: facoltativo



fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.461
Fabbricazione o detenzione di filigrane o di strumenti destinati alla falsificazione di monete,
di valori di bollo o di carta filigranata.
1. Chiunque fabbrica, acquista, detiene o aliena filigrane, programmi e dati informatici o strumenti 
destinati alla contraffazione o alterazione di monete , di valori di bollo o di carta filigranata è 
punito, se il fatto non costituisce un più grave reato, con la reclusione da uno a cinque anni e con la 
multa da 103 euro a 516 euro  1.
2. La stessa pena si applica se le condotte previste dal primo comma hanno ad oggetto ologrammi o 
altri componenti della moneta destinati ad assicurarne la protezione contro la contraffazione o 
l'alterazione  2.
 
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.462
Falsificazione di biglietti di pubbliche imprese di trasporto.
1. Chiunque contraffà o altera biglietti di strade ferrate o di altre pubbliche imprese di trasporto, 
ovvero, non essendo concorso nella contraffazione o nell'alterazione, acquista o detiene al fine di 
metterli in circolazione, o mette in circolazione tali biglietti contraffatti o alterati, è punito con la 
reclusione fino a un anno e con la multa da 10 euro a 206 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.463
Casi di non punibilità.



1. Non è punibile chi, avendo commesso alcuno dei fatti preveduti dagli articoli precedenti, riesce, 
prima che l'Autorità ne abbia notizia, a impedire la contraffazione, l'alterazione, la fabbricazione o 
la circolazione delle cose indicate negli articoli stessi.
Articolo n.464
Uso di valori di bollo contraffatti o alterati.
1. Chiunque, non essendo concorso nella contraffazione o nell'alterazione, fa uso di valori di bollo 
contraffatti o alterati è punito con la reclusione fino a tre anni e con la multa fino a 516 euro.
2. Se i valori sono stati ricevuti in buona fede, si applica la pena stabilita nell'articolo 457, ridotta di 
un terzo.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.465
Uso di biglietti falsificati di pubbliche imprese di trasporto.
1. Chiunque, non essendo concorso nella contraffazione o nell'alterazione, fa uso di biglietti di 
strade ferrate o di altre pubbliche imprese di trasporto, contraffatti o alterati, è punito con la 
sanzione amministrativa pecuniaria da 103 euro a 619 euro.
2. Se i biglietti sono stati ricevuti in buona fede, si applica la sanzione amministrativa pecuniaria da 
51 euro a 309 euro.
Articolo n.466
Alterazione di segni nei valori di bollo o nei biglietti usati e uso degli oggetti così alterati.
1. Chiunque cancella o fa in qualsiasi modo scomparire, da valori di bollo o da biglietti di strade 
ferrate o di altre pubbliche imprese di trasporto, i segni appostivi per indicare l'uso già fattone, è 
punito, qualora ne faccia uso o lasci che altri ne faccia uso, con la sanzione amministrativa 
pecuniaria da 103 euro a 619 euro.
2. Alla stessa sanzione soggiace chi, senza essere concorso nell'alterazione, fa uso dei valori di bollo
o dei biglietti alterati. Se le cose sono state ricevute in buona fede, si applica la sanzione 
amministrativa pecuniaria da 51 euro a 309 euro.
Articolo n.466 bis
Confisca  1.
. Nel caso di condanna o di applicazione di pena su richiesta delle parti, a norma dell’articolo 444 
del codice di procedura penale, per uno dei delitti di cui agli articoli 453, 454, 455, 460 e 461 è 



sempre ordinata la confisca delle cose che servirono o furono destinate a commettere il reato e delle
cose che ne sono il prodotto, il prezzo o il profitto, salvo che appartengano a persona estranea al 
reato, ovvero quando essa non è possibile dei beni di cui il condannato ha comunque la 
disponibilità, per un valore corrispondente al profitto, al prodotto o al prezzo del reato. Si applica il 
terzo comma dell’articolo 322-ter.
LIBRO SECONDO
Dei delitti in particolare
TITOLO VII
Dei delitti contro la fede pubblica
CAPO II
Della falsità in sigilli o strumenti o segni di autenticazione, certificazione o riconoscimento
Articolo n.467
Contraffazione del sigillo dello Stato e uso del sigillo contraffatto.
1. Chiunque contraffà il sigillo dello Stato, destinato a essere apposto sugli atti del Governo, 
ovvero, non essendo concorso nella contraffazione, fa uso di tale sigillo da altri contraffatto, è 
punito con la reclusione da tre a sei anni e con la multa da 103 euro a 2.065 euro.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.468
Contraffazione di altri pubblici sigilli o strumenti destinati a pubblica autenticazione o
certificazione e uso di tali sigilli e strumenti contraffatti.
1. Chiunque contraffà il sigillo di un ente pubblico o di un pubblico ufficio, ovvero, non essendo 
concorso nella contraffazione, fa uso di tale sigillo contraffatto, è punito con la reclusione da uno a 
cinque anni e con la multa da 103 euro a 1.032 euro.
2. La stessa pena si applica a chi contraffà altri strumenti destinati a pubblica autenticazione o 
certificazione, ovvero, senza essere concorso nella contraffazione, fa uso di tali strumenti.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite



procedibilità: d'ufficio
Articolo n.469
Contraffazione delle impronte di una pubblica autenticazione o certificazione.
1. Chiunque, con mezzi diversi dagli strumenti indicati negli articoli precedenti, contraffà le 
impronte di una pubblica autenticazione o certificazione, ovvero, non essendo concorso nella 
contraffazione, fa uso della cosa che reca l'impronta contraffatta, soggiace alle pene rispettivamente 
stabilite nei detti articoli, ridotte di un terzo.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (in relazione all'art. 467); non consentita (in relazione 
all'art. 468)
altre misure cautelari personali: consentite
procedibilità: d'ufficio
Articolo n.470
Vendita o acquisto di cose con impronte contraffatte di una pubblica autenticazione o
certificazione.
1. Chiunque, fuori dei casi di concorso nei reati preveduti dagli articoli precedenti, pone in vendita 
o acquista cose sulle quali siano le impronte contraffatte di una pubblica autenticazione o 
certificazione, soggiace alle pene rispettivamente stabilite per i detti reati.
Articolo n.471
Uso abusivo di sigilli e strumenti veri.
1. Chiunque, essendosi procurati i veri sigilli o i veri strumenti destinati a pubblica autenticazione o 
certificazione, ne fa uso a danno altrui, o a profitto di sé o di altri, è punito con la reclusione fino a 
tre anni e con la multa fino a 309 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.472
Uso o detenzione di misure o pesi con falsa impronta.



1. Chiunque fa uso, a danno altrui, di misure o di pesi con l'impronta legale contraffatta o alterata, o 
comunque alterati, è punito con la reclusione fino a sei mesi o con la multa fino a 516 euro.
2. La stessa pena si applica a chi nell'esercizio di un'attività commerciale, ovvero in uno spaccio 
aperto al pubblico, detiene misure o pesi con l'impronta legale contraffatta o alterata, ovvero 
comunque alterati.
3. Agli effetti della legge penale, nella denominazione di misure o di pesi è compreso qualsiasi 
strumento per misurare o pesare.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.473
Contraffazione, alterazione o uso di marchi o segni distintivi ovvero di brevetti, modelli e
disegni.
1. Chiunque, potendo conoscere dell'esistenza del titolo di proprietà industriale, contraffà o altera 
marchi o segni distintivi, nazionali o esteri, di prodotti industriali, ovvero chiunque, senza essere 
concorso nella contraffazione o alterazione, fa uso di tali marchi o segni contraffatti o alterati, è 
punito con la reclusione da sei mesi a tre anni e con la multa da euro 2.500 a euro 25.000.
2. Soggiace alla pena della reclusione da uno a quattro anni e della multa da euro 3.500 a euro 
35.000 chiunque contraffà o altera brevetti, disegni o modelli industriali, nazionali o esteri, ovvero, 
senza essere concorso nella contraffazione o alterazione, fa uso di tali brevetti, disegni o modelli 
contraffatti o alterati.
3. I delitti previsti dai commi primo e secondo sono punibili a condizione che siano state osservate 
le norme delle leggi interne, dei regolamenti comunitari e delle convenzioni internazionali sulla 
tutela della proprietà intellettuale o industriale.
competenza: Trib. monocratico
arresto: non consentito (primo comma, salva l'ipotesi di cui all'art. 474 ter c.p.); facoltativo 
(secondo comma)
fermo: non consentito
custodia cautelare in carcere: non consentita (salva l’ipotesi di cui all’art. 474 ter c.p.)
altre misure cautelari personali: non consentite (primo comma, salva l'ipotesi di cui all'art. 474 ter 
c.p.); consentite (secondo comma)
procedibilità: d'ufficio
Articolo n.474
Introduzione nello Stato e commercio di prodotti con segni falsi.



1. Fuori dei casi di concorso nei reati previsti dall'articolo 473, chiunque introduce nel territorio 
dello Stato, al fine di trarne profitto, prodotti industriali con marchi o altri segni distintivi, nazionali 
o esteri, contraffatti o alterati è punito con la reclusione da uno a quattro anni e con la multa da euro
3.500 a euro 35.000.
2. Fuori dei casi di concorso nella contraffazione, alterazione, introduzione nel territorio dello Stato,
chiunque detiene per la vendita, pone in vendita o mette altrimenti in circolazione, al fine di trarne 
profitto, i prodotti di cui al primo comma è punito con la reclusione fino a due anni e con la multa 
fino a euro 20.000.
3. I delitti previsti dai commi primo e secondo sono punibili a condizione che siano state osservate 
le norme delle leggi interne, dei regolamenti comunitari e delle convenzioni internazionali sulla 
tutela della proprietà intellettuale o industriale
competenza: Trib. monocratico
arresto: facoltativo (primo comma); non consentito (secondo comma)
fermo: non consentito
custodia cautelare in carcere: non consentita (primo comma, salva l'ipotesi di cui all'art. 474-ter c.p.;
secondo comma)
altre misure cautelari personali: consentite (primo comma); non consentite (secondo comma)
procedibilità: d'ufficio
Articolo n.474 bis
Confisca.
1. Nei casi di cui agli articoli 473 e 474 è sempre ordinata, salvi i diritti della persona offesa alle 
restituzioni e al risarcimento del danno, la confisca delle cose che servirono o furono destinate a 
commettere il reato e delle cose che ne sono l'oggetto, il prodotto, il prezzo o il profitto, a chiunque 
appartenenti.
2. Quando non è possibile eseguire il provvedimento di cui al primo comma, il giudice ordina la 
confisca di beni di cui il reo ha la disponibilità per un valore corrispondente al profitto. Si applica il 
terzo comma dell'articolo 322-ter.
3. Si applicano le disposizioni dell'articolo 240, commi terzo e quarto, se si tratta di cose che 
servirono o furono destinate a commettere il reato, ovvero che ne sono l'oggetto, il prodotto, il 
prezzo o il profitto, appartenenti a persona estranea al reato medesimo, qualora questa dimostri di 
non averne potuto prevedere l'illecito impiego, anche occasionale, o l'illecita provenienza e di non 
essere incorsa in un difetto di vigilanza.
. Le disposizioni del presente articolo si osservano anche nel caso di applicazione della pena su 
richiesta delle parti a norma del titolo II del libro sesto del codice di procedura penale.
Articolo n.474 ter
Circostanza aggravante.
1. Se, fuori dai casi di cui all'articolo 416, i delitti puniti dagli articoli 473 e 474, primo comma, 
sono commessi in modo sistematico ovvero attraverso l'allestimento di mezzi e attività organizzate, 
la pena è della reclusione da due a sei anni e della multa da euro 5.000 a euro 50.000.



2. Si applica la pena della reclusione fino a tre anni e della multa fino a euro 30.000 se si tratta dei 
delitti puniti dall'articolo 474, secondo comma.
competenza: Trib. monocratico
arresto: facoltativo (primo comma)
fermo: consentito (primo comma)
custodia cautelare in carcere: consentita (primo comma)
altre misure cautelari personali: consentite (primo comma)
procedibilità: d'ufficio
Articolo n.474 quater
Circostanza attenuante.
1. Le pene previste dagli articoli 473 e 474 sono diminuite dalla metà a due terzi nei confronti del 
colpevole che si adopera per aiutare concretamente l'autorità di polizia o l'autorità giudiziaria 
nell'azione di contrasto dei delitti di cui ai predetti articoli 473 e 474, nonché nella raccolta di 
elementi decisivi per la ricostruzione dei fatti e per l'individuazione o la cattura dei concorrenti 
negli stessi, ovvero per la individuazione degli strumenti occorrenti per la commissione dei delitti 
medesimi o dei profitti da essi derivanti.
Articolo n.475
Pena accessoria.
1. La condanna per alcuno dei delitti preveduti dai due articoli precedenti importa la pubblicazione 
della sentenza.
LIBRO SECONDO
Dei delitti in particolare
TITOLO VII
Dei delitti contro la fede pubblica
CAPO III
Della falsità in atti V. art. 761 d.P.R. 28 dicembre 2000, n. 445, in tema di documentazione
amministrativa.
Articolo n.476
Falsità materiale commessa dal pubblico ufficiale in atti pubblici.
1. Il pubblico ufficiale , che, nell'esercizio delle sue funzioni, forma, in tutto o in parte, un atto falso 
o altera un atto vero, è punito con la reclusione da uno a sei anni.
2. Se la falsità concerne un atto o parte di un atto, che faccia fede fino a querela di falso , la 
reclusione è da tre a dieci anni.
competenza: Trib. monocratico (udienza prelim.)



arresto: facoltativo
fermo: non consentito (primo comma); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.477
Falsità materiale commessa dal pubblico ufficiale in certificati o autorizzazioni
amministrative.
1. Il pubblico ufficiale , che, nell'esercizio delle sue funzioni, contraffà o altera certificati o 
autorizzazioni amministrative, ovvero, mediante contraffazione o alterazione, fa apparire adempiute
le condizioni richieste per la loro validità, è punito con la reclusione da sei mesi a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.478
Falsità materiale commessa dal pubblico ufficiale in copie autentiche di atti pubblici o privati
e in attestati del contenuto di atti.
1. Il pubblico ufficiale , che, nell'esercizio delle sue funzioni, supponendo esistente un atto pubblico
o privato, ne simula una copia e la rilascia in forma legale, ovvero rilascia una copia di un atto 
pubblico o privato diversa dall'originale, è punito con la reclusione da uno a quattro anni.
2. Se la falsità concerne un atto o parte di un atto, che faccia fede fino a querela di falso , la 
reclusione è da tre a otto anni.
3. Se la falsità è commessa dal pubblico ufficiale in un attestato sul contenuto di atti, pubblici o 
privati, la pena è della reclusione da uno a tre anni.
competenza: Trib. monocratico (udienza prelim. secondo comma)
arresto: facoltativo (primo e secondo comma); non consentito (terzo comma)
fermo: consentito (secondo comma); non consentito (primo e terzo comma)
custodia cautelare in carcere: non consentita (primo e terzo comma); consentita (secondo comma)
altre misure cautelari personali: consentite (primo e secondo comma); non consentite (terzo comma)
procedibilità: d'ufficio
Articolo n.479



Falsità ideologica commessa dal pubblico ufficiale in atti pubblici.
1. Il pubblico ufficiale , che, ricevendo o formando un atto nell'esercizio delle sue funzioni, attesta 
falsamente che un fatto è stato da lui compiuto o è avvenuto alla sua presenza, o attesta come da lui 
ricevute dichiarazioni a lui non rese, ovvero omette o altera dichiarazioni da lui ricevute, o 
comunque attesta falsamente fatti dei quali l'atto è destinato a provare la verità, soggiace alle pene 
stabilite nell'articolo 476.
competenza: Trib. monocratico (udienza prelim.)
arresto: facoltativo
fermo: consentito (in relazione all'art. 4762)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.480
Falsità ideologica commessa dal pubblico ufficiale in certificati o in autorizzazioni
amministrative.
1. Il pubblico ufficiale , che, nell'esercizio delle sue funzioni, attesta falsamente, in certificati o 
autorizzazioni amministrative, fatti dei quali l'atto è destinato a provare la verità, è punito con la 
reclusione da tre mesi a due anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.481
Falsità ideologica in certificati commessa da persone esercenti un servizio di pubblica
necessità.
1. Chiunque, nell'esercizio di una professione sanitaria o forense, o di un altro servizio di pubblica 
necessità , attesta falsamente, in un certificato, fatti dei quali l'atto è destinato a provare la verità, è 
punito con la reclusione fino a un anno o con la multa da 51 euro a 516 euro.
2. Tali pene si applicano congiuntamente se il fatto è commesso a scopo di lucro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite



procedibilità: d'ufficio
Articolo n.482
Falsità materiale commessa dal privato.
1. Se alcuno dei fatti preveduti dagli articoli 476, 477 e 478 è commesso da un privato, ovvero da 
un pubblico ufficiale fuori dell'esercizio delle sue funzioni, si applicano rispettivamente le pene 
stabilite nei detti articoli, ridotte di un terzo.
competenza: Trib. monocratico
arresto: facoltativo (in relazione agli artt. 476 e 4782)
fermo: consentito (in relazione all'art. 4762)
custodia cautelare in carcere: consentita (in relazione agli artt. 476 e 4782)
altre misure cautelari personali: consentite (in relazione agli artt. 476 e 4782)
procedibilità: d'ufficio
Articolo n.483
Falsità ideologica commessa dal privato in atto pubblico.
1. Chiunque attesta falsamente al pubblico ufficiale , in un atto pubblico, fatti dei quali l'atto è 
destinato a provare la verità, è punito con la reclusione fino a due anni.
2. Se si tratta di false attestazioni in atti dello stato civile , la reclusione non può essere inferiore a 
tre mesi.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.484
Falsità in registri e notificazioni.
1. Chiunque, essendo per legge obbligato a fare registrazioni soggette all'ispezione dell'Autorità di 
pubblica sicurezza, o a fare notificazioni all'Autorità stessa circa le proprie operazioni industriali, 
commerciali o professionali, scrive o lascia scrivere false indicazioni è punito con la reclusione fino
a sei mesi o con la multa fino a 309 euro.
competenza: Trib. monocratico
arresto: non consentito
fermo: non consentito



custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.485
.
Articolo n.486
.
Articolo n.487
Falsità in foglio firmato in bianco. Atto pubblico.
1. Il pubblico ufficiale , che, abusando di un foglio firmato in bianco , del quale abbia il possesso 
per ragione del suo ufficio e per un titolo che importa l'obbligo o la facoltà di riempirlo, vi scrive o 
vi fa scrivere un atto pubblico diverso da quello a cui era obbligato o autorizzato, soggiace alle pene
rispettivamente stabilite negli articoli 479 e 480.
Articolo n.488
Altre falsità in foglio firmato in bianco. Applicabilità delle disposizioni sulle falsità materiali.
1. Ai casi di falsità su un foglio firmato in bianco diversi da quelli preveduti dall'articolo 487 si 
applicano le disposizioni sulle falsità materiali in atti pubblici.
Articolo n.489
Uso di atto falso.
1. Chiunque, senza essere concorso nella falsità, fa uso di un atto falso soggiace alle pene stabilite 
negli articoli precedenti, ridotte di un terzo.
2. 
competenza: Trib. monocratico
arresto: facoltativo (ipotesi riferibili all'art. 4761 e 2, all'art. 4782, all'art. 479 collegato all'art. 4761 e 
2, all'art. 482 collegato all'art. 4761 e 2 e all'art. 4782)
fermo: consentito (ipotesi riferibili all'art. 4761 e 2 e 479)
custodia cautelare in carcere: consentita (ipotesi riferibili agli artt. 4761 e 2, 4782, 479 collegato 
all'art. 4761 e 2, 482 collegato agli artt. 4761 e 2 e all'art. 4782)
altre misure cautelari personali: consentite (ipotesi riferibili agli artt. 4761 e 2, 4782, 479 collegato 
all'art. 4761 e 2, 482 collegato all'art. 4761 e 2 e all'art. 4782)
procedibilità: d'ufficio se si tratta di testamento olografo; a querela di parte negli altri casi



Articolo n.490
Soppressione, distruzione e occultamento di atti veri.
1. Chiunque, in tutto o in parte, distrugge, sopprime od occulta un atto pubblico vero o, al fine di 
recare a sé o ad altri un vantaggio o di recare ad altri un danno, distrugge, sopprime od occulta un 
testamento olografo, una cambiale o un altro titolo di credito trasmissibile per girata o al portatore 
veri, soggiace rispettivamente alle pene stabilite negli articoli 476, 477 e 482, secondo le distinzioni
in essi contenute.
2..
Articolo n.491
Falsità in testamento olografo, cambiale o titoli di credito.
1. Se alcuna delle falsità prevedute dagli articoli precedenti riguarda un testamento olografo, ovvero
una cambiale o un altro titolo di credito trasmissibile per girata o al portatore e il fatto è commesso 
al fine di recare a sé o ad altri un vantaggio o di recare ad altri un danno, si applicano le pene 
rispettivamente stabilite nella prima parte dell'articolo 476 e nell'articolo 482.
2. Nel caso di contraffazione o alterazione degli atti di cui al primo comma, chi ne fa uso, senza 
essere concorso nella falsità, soggiace alla pena stabilita nell'articolo 489 per l'uso di atto pubblico 
falso
Articolo n.491 bis
Documenti informatici.
1. Se alcuna delle falsità previste dal presente capo riguarda un documento informatico pubblico 
avente efficacia probatoria, si applicano le disposizioni del capo stesso concernenti gli atti pubblici.
Articolo n.492
Copie autentiche che tengono luogo degli originali mancanti.
1. Agli effetti delle disposizioni precedenti, nella denominazione di atti pubblici e di scritture 
private sono compresi gli atti originali e le copie autentiche di essi, quando a norma di legge 
tengano luogo degli originali mancanti.
Articolo n.493
Falsità commesse da pubblici impiegati incaricati di un servizio pubblico.
1. Le disposizioni degli articoli precedenti sulle falsità commesse da pubblici ufficiali si applicano 
altresì agli impiegati dello Stato, o di un altro ente pubblico, incaricati di un pubblico servizio , 
relativamente agli atti che essi redigono nell'esercizio delle loro attribuzioni.
Articolo n.493 bis
Casi di perseguibilità a querela.



1. I delitti previsti dagli articoli 490 e 491, quando concernono una cambiale o un titolo di credito 
trasmissibile per girata o al portatore, sono punibili a querela della persona offesa.
2. Si procede d'ufficio, se i fatti previsti dagli articoli di cui al precedente comma riguardano un 
testamento olografo.
LIBRO SECONDO
Dei delitti in particolare
TITOLO VII
Dei delitti contro la fede pubblica
CAPO IV
Della falsità personale
Articolo n.494
Sostituzione di persona.
1. Chiunque, al fine di procurare a sé o ad altri un vantaggio o di recare ad altri un danno, induce 
taluno in errore, sostituendo illegittimamente la propria all'altrui persona, o attribuendo a sé o ad 
altri un falso nome, o un falso stato, ovvero una qualità a cui la legge attribuisce effetti giuridici, è 
punito, se il fatto non costituisce un altro delitto contro la fede pubblica, con la reclusione fino ad un
anno.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.495
Falsa attestazione o dichiarazione a un pubblico ufficiale sulla identità o su qualità personali
proprie o di altri.
1. Chiunque dichiara o attesta falsamente al pubblico ufficiale l'identità, lo stato o altre qualità della 
propria o dell'altrui persona è punito con la reclusione da uno a sei anni.
2. La reclusione non è inferiore a due anni:
1) se si tratta di dichiarazioni in atti dello stato civile;
2) se la falsa dichiarazione sulla propria identità, sul proprio stato o sulle proprie qualità personali è 
resa all'autorità giudiziaria da un imputato o da una persona sottoposta ad indagini, ovvero se, per 
effetto della falsa dichiarazione, nel casellario giudiziale una decisione penale viene iscritta sotto 
falso nome.
competenza: Trib. monocratico



arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.495 bis
Falsa dichiarazione o attestazione al certificatore di firma elettronica sull'identità o su qualità
personali proprie o di altri.
1. Chiunque dichiara o attesta falsamente al soggetto che presta servizi di certificazione delle firme 
elettroniche l'identità o lo stato o altre qualità della propria o dell'altrui persona è punito con la 
reclusione fino ad un anno.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.495 ter
Fraudolente alterazioni per impedire l'identificazione o l'accertamento di qualità personali.
1. Chiunque, al fine di impedire la propria o altrui identificazione, altera parti del proprio o 
dell'altrui corpo utili per consentire l'accertamento di identità o di altre qualità personali, è punito 
con la reclusione da uno a sei anni.
2. Il fatto è aggravato se commesso nell'esercizio di una professione sanitaria.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.496
False dichiarazioni sulla identità o su qualità personali proprie o di altri.
1. Chiunque, fuori dei casi indicati negli articoli precedenti, interrogato sulla identità, sullo stato o 
su altre qualità della propria o dell'altrui persona, fa mendaci dichiarazioni a un pubblico ufficiale , 
o a persona incaricata di un pubblico servizio , nell'esercizio delle funzioni o del servizio, è punito 



con la reclusione da uno a cinque anni.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.497
Frode nel farsi rilasciare certificati del casellario giudiziale e uso indebito di tali certificati.
1. Chiunque si procura con frode un certificato del casellario giudiziale o un altro certificato penale 
relativo ad altra persona, ovvero ne fa uso per uno scopo diverso da quello per cui esso è 
domandato, è punito con la reclusione fino a sei mesi o con la multa fino a 516 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.497 bis
Possesso e fabbricazione di documenti di identificazione falsi.
Chiunque è trovato in possesso di un documento falso valido per l'espatrio è punito con la 
reclusione è punito con la reclusione da due a cinque anni.
2. La pena di cui al primo comma è aumentata da un terzo alla metà per chi fabbrica o comunque 
forma il documento falso, ovvero lo detiene fuori dei casi di uso personale.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.497 ter
Possesso di segni distintivi contraffatti.
Le pene di cui all'articolo 497-bis si applicano anche, rispettivamente:



1) a chiunque illecitamente detiene segni distintivi, contrassegni o documenti di identificazione in 
uso ai Corpi di polizia, ovvero oggetti o documenti che ne simulano la funzione;
2) a chiunque illecitamente fabbrica o comunque forma gli oggetti e i documenti indicati nel 
numero precedente, ovvero illecitamente ne fa uso.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.498
Usurpazione di titoli o di onori.
1. Chiunque, fuori dei casi previsti dall'articolo 497-ter, abusivamente porta in pubblico la divisa o i 
segni distintivi di un ufficio o impiego pubblico, o di un Corpo politico, amministrativo o 
giudiziario, ovvero di una professione per la quale è richiesta una speciale abilitazione dello Stato , 
ovvero indossa abusivamente in pubblico l'abito ecclesiastico, è punito con la sanzione 
amministrativa pecuniaria da 154 euro a 929 euro.
2. Alla stessa sanzione soggiace chi si arroga dignità o gradi accademici, titoli, decorazioni o altre 
pubbliche insegne onorifiche, ovvero qualità inerenti ad alcuno degli uffici, impieghi o professioni 
indicati nella disposizione precedente.
3. Per le violazioni di cui al presente articolo si applica la sanzione amministrativa accessoria della 
pubblicazione del provvedimento che accerta la violazione con le modalità stabilite dall'articolo 36 
e non è ammesso il pagamento in misura ridotta previsto dall'articolo 16 della legge 24 novembre 
1981, n. 689.
LIBRO SECONDO
Dei delitti in particolare
TITOLO VIII
Dei delitti contro l'economia pubblica, l'industria e il commercio
CAPO I
Dei delitti contro l'economia pubblica
Articolo n.499
Distruzione di materie prime o di prodotti agricoli o industriali ovvero di mezzi di produzione.
1. Chiunque, distruggendo materie prime o prodotti agricoli o industriali, ovvero mezzi di 
produzione, cagiona un grave nocumento alla produzione nazionale o fa venir meno in misura 
notevole merci di comune o largo consumo, è punito con la reclusione da tre a dodici anni e con la 
multa non inferiore a 2.065 euro.



competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.500
Diffusione di una malattia delle piante o degli animali.
1. Chiunque cagiona la diffusione di una malattia alle piante o agli animali, pericolosa all'economia 
rurale o forestale, ovvero al patrimonio zootecnico della nazione, è punito con la reclusione da uno 
a cinque anni.
2. Se la diffusione avviene per colpa , la pena è della multa da 103 euro a 2.065 euro.
competenza: Trib. monocratico (udienza prelim.)
arresto: facoltativo (primo comma)
fermo: non consentito
custodia cautelare in carcere: consentita (primo comma)
altre misure cautelari personali: consentite (primo comma); v. art. 2902 c.p.p.
procedibilità: d'ufficio
Articolo n.501
Rialzo e ribasso fraudolento di prezzi sul pubblico mercato o nelle borse di commercio.
1. Chiunque, al fine di turbare il mercato interno dei valori o delle merci, pubblica o altrimenti 
divulga notizie false, esagerate o tendenziose o adopera altri artifici atti a cagionare un aumento o 
una diminuzione del prezzo delle merci, ovvero dei valori ammessi nelle liste di borsa o negoziabili 
nel pubblico mercato, è punito con la reclusione fino a tre anni e con la multa da 516 euro a 25.822 
euro.
2. Se l'aumento o la diminuzione del prezzo delle merci o dei valori si verifica, le pene sono 
aumentate.
3. Le pene sono raddoppiate:
1) se il fatto è commesso dal cittadino per favorire interessi stranieri;
2) se dal fatto deriva un deprezzamento della valuta nazionale o dei titoli dello Stato, ovvero il 
rincaro di merci di comune o largo consumo.
4. Le pene stabilite nelle disposizioni precedenti si applicano anche se il fatto è commesso all'estero,
in danno della valuta nazionale o di titoli pubblici italiani.
5. La condanna importa l'interdizione dai pubblici uffici.
competenza: Trib. monocratico (udienza prelim. terzo comma)
arresto: facoltativo (terzo comma)



fermo: non consentito
custodia cautelare in carcere: consentita (terzo comma)
altre misure cautelari personali: consentite (terzo comma); v. art. 2902 c.p.p.
procedibilità: d'ufficio
Articolo n.501 bis
Manovre speculative su merci.
1. Fuori dei casi previsti dall'articolo precedente, chiunque, nell'esercizio di qualsiasi attività 
produttiva o commerciale, compie manovre speculative ovvero occulta, accaparra od incetta materie
prime, generi alimentari di largo consumo o prodotti di prima necessità, in modo atto a 
determinarne la rarefazione o il rincaro sul mercato interno, è punito con la reclusione da sei mesi a 
tre anni e con la multa da 516 euro a 25.822 euro.
2. Alla stessa pena soggiace chiunque, in presenza di fenomeni di rarefazione o rincaro sul mercato 
interno delle merci indicate nella prima parte del presente articolo e nell'esercizio delle medesime 
attività, ne sottrae all'utilizzazione o al consumo rilevanti quantità.
3. L'autorità giudiziaria competente e, in caso di flagranza , anche gli ufficiali e agenti di polizia 
giudiziaria procedono al sequestro delle merci , osservando le norme sull'istruzione formale. 
L'autorità giudiziaria competente dispone la vendita coattiva immediata delle merci stesse nelle 
forme di cui all'articolo del codice di procedura penale.
4. La condanna importa l'interdizione dall'esercizio di attività commerciali o industriali per le quali 
sia richiesto uno speciale permesso o una speciale abilitazione, autorizzazione o licenza da parte 
dell'autorità e la pubblicazione della sentenza.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902 c.p.p.
procedibilità: d'ufficio
Articolo n.502
Serrata e sciopero per fini contrattuali.
1. Il datore di lavoro, che, col solo scopo d'imporre ai suoi dipendenti modificazioni ai patti stabiliti,
o di opporsi a modificazioni di tali patti, ovvero di ottenere o impedire una diversa applicazione dei 
patti o usi esistenti, sospende in tutto o in parte il lavoro nei suoi stabilimenti, aziende o uffici, è 
punito con la multa non inferiore a euro 1.032.
2. I lavoratori addetti a stabilimenti, aziende o uffici, che, in numero di tre o più, abbandonano 
collettivamente il lavoro, ovvero lo prestano in modo da turbarne la continuità o la regolarità, col 
solo scopo di imporre ai datori di lavoro patti diversi da quelli stabiliti, ovvero di opporsi a 
modificazioni di tali patti o, comunque, di ottenere o impedire una diversa applicazione dei patti o 
usi esistenti, sono puniti con la multa fino a euro 103.



[NB] La Corte costituzionale, con sentenza 4 maggio 1960, n. 29, ha dichiarato l'illegittimità 
costituzionale del presente articolo per contrasto con gli artt. 39 e 40 Cost.
Articolo n.503
Serrata e sciopero per fini non contrattuali.
1. Il datore di lavoro o i lavoratori, che per fine politico commettono, rispettivamente, alcuno dei 
fatti preveduti dall'articolo precedente, sono puniti con la reclusione fino a un anno e con la multa 
non inferiore a 1.032 euro, se si tratta d'un datore di lavoro, ovvero con la reclusione fino a sei mesi 
e con la multa fino a 103 euro, se si tratta di lavoratori.
[NB] La Corte costituzionale, con sentenza 27 dicembre 1974, n. 290, ha dichiarato l'illegittimità 
costituzionale del presente articolo «nella parte in cui punisce anche lo sciopero politico che non sia
diretto a sovvertire l'ordinamento costituzionale ovvero ad impedire o ostacolare il libero esercizio 
dei poteri legittimi nei quali si esprime la sovranità popolare».
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902 c.p.p.
procedibilità: d'ufficio
Articolo n.504
Coazione alla pubblica Autorità mediante serrata o sciopero.
1. Quando alcuno dei fatti preveduti dall'articolo 502 è commesso con lo scopo di costringere 
l'Autorità a dare o ad omettere un provvedimento, ovvero con lo scopo di influire sulle deliberazioni
di essa, si applica la pena della reclusione fino a due anni.
[NB] La Corte costituzionale, con sentenza 13 giugno 1983, n. 165, ha dichiarato l'illegittimità 
costituzionale del presente articolo «nella parte in cui punisce lo sciopero il quale ha lo scopo di 
costringere l'autorità a dare o ad omettere un provvedimento o lo scopo di influire sulle 
deliberazioni di essa, a meno che non sia diretto a sovvertire l'ordinamento costituzionale ovvero ad
impedire o ostacolare il libero esercizio dei poteri legittimi nei quali si esprime la sovranità 
popolare». In precedenza, la Corte Costituzionale, con sentenza 28 dicembre 1962 n. 123, aveva 
dichiarato non fondata, ai sensi e nei limiti risultanti dalla motivazione, salva la necessaria 
regolamentazione del diritto di sciopero, con riferimento all'art. 40 Cost., una questione di 
legittimità degli artt. 330, 504 e 505 c.p. Nella motivazione di tale sentenza si era precisato che «le 
norme consacrate negli articoli stessi, data la genericità delle loro formulazioni, racchiudono ipotesi
di abbandono del lavoro allo scopo di turbarne la continuità e regolarità, le quali, non rivestendo 
quei caratteri che si sono visti essere propri dello sciopero economico, non sono sufficienti a 
sottrarre gli scioperanti alle sanzioni penali ivi previste. Sicché compete al giudice di merito 
disapplicare le norme ricordate in tutti quei casi rispetto ai quali l'accertamento degli elementi di 
fatto conduca a far ritenere che lo sciopero costituisca valido esercizio del diritto garantito dall'art. 
40 Cost.».
competenza: Trib. monocratico



arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902 c.p.p.
procedibilità: d'ufficio
Articolo n.505
Serrata o sciopero a scopo di solidarietà o di protesta.
1. Il datore di lavoro o i lavoratori, che, fuori dei casi indicati nei due articoli precedenti, 
commettono uno dei fatti preveduti dall'articolo 502 soltanto per solidarietà con altri datori di 
lavoro o con altri lavoratori ovvero soltanto per protesta, soggiacciono alle pene ivi stabilite.
Articolo n.506
Serrata di esercenti di piccole industrie o commerci.
1. Gli esercenti di aziende industriali o commerciali, i quali, non avendo lavoratori alla loro 
dipendenza, in numero di tre o più sospendono collettivamente il lavoro per uno degli scopi indicati 
nei tre articoli precedenti, soggiacciono alle pene ivi rispettivamente stabilite per i datori di lavoro, 
ridotte alla metà.
[NB] La Corte costituzionale, con sentenza 17 luglio 1975, n. 222, ha dichiarato l'illegittimità 
costituzionale del presente articolo «in relazione all'art. 505, nella parte in cui punisce la 
sospensione del lavoro effettuata per protesta dagli esercenti di piccole aziende industriali o 
commerciali che non hanno lavoratori alla loro dipendenza».
Articolo n.507
Boicottaggio.
1. Chiunque, per uno degli scopi indicati negli articoli 502, 503, 504 e 505, mediante propaganda o 
valendosi della forza e autorità di partiti, leghe o associazioni, induce una o più persone a non 
stipulare patti di lavoro o a non somministrare materie o strumenti necessari al lavoro, ovvero a non 
acquistare gli altrui prodotti agricoli o industriali, è punito con la reclusione fino a tre anni.
2. Se concorrono fatti di violenza o di minaccia, si applica la reclusione da due a sei anni.
[NB] La Corte costituzionale, con sentenza 17 aprile 1969, n. 84, ha dichiarato l'illegittimità 
costituzionale del presente articolo «per la parte relativa all'ipotesi della propaganda e nei limiti di 
cui alla motivazione» (cioè, in quanto «fa pensare all'inclusione in una sfera criminosa anche della 
propaganda di puro pensiero e di pura opinione, ogni qualvolta possa comunque ad essa coordinarsi 
o semplicemente riferirsi un comportamento singolo che sia causa dell'evento ivi considerato» così 
da punire «la propaganda persino se effettuata da un singolo in condizioni di insignificante rilievo» 
e, sotto il profilo del tentativo, anche l'«azione che sia rimasta al puro stato di manifestazione di 
pensiero o di opinione, non avendo potuto conseguire l'effetto che si proponeva»).
competenza: Trib. monocratico (udienza prelim. secondo comma)
arresto: facoltativo (secondo comma)



fermo: non consentito
custodia cautelare in carcere: consentita (secondo comma)
altre misure cautelari personali: consentite (secondo comma); v. art. 2902 c.p.p. (primo comma)
procedibilità: d'ufficio
Articolo n.508
Arbitraria invasione e occupazione di aziende agricole o industriali. Sabotaggio.
1. Chiunque, col solo scopo d'impedire o turbare il normale svolgimento del lavoro, invade od 
occupa l'altrui azienda agricola o industriale , ovvero dispone di altrui macchine, scorte, apparecchi 
o strumenti destinati alla produzione agricola o industriale, è punito con la reclusione fino a tre anni 
e con la multa non inferiore a 103 euro.
2. Soggiace alla reclusione da sei mesi a quattro anni e alla multa non inferiore a 516 euro, qualora 
il fatto non costituisca un più grave reato, chi danneggia gli edifici adibiti ad azienda agricola o 
industriale, ovvero un'altra delle cose indicate nella disposizione precedente.
competenza: Trib. monocratico
arresto: facoltativo (secondo comma)
fermo: non consentito
custodia cautelare in carcere: non consentita
altre misure cautelari personali: consentite (secondo comma); v. art. 2902 c.p.p. (primo comma)
procedibilità: d'ufficio
Articolo n.509
Inosservanza delle norme disciplinanti i rapporti di lavoro.
1. Il datore di lavoro o il lavoratore, il quale non adempie gli obblighi che gli derivano da un 
contratto collettivo è punito con la sanzione amministrativa da 103 euro a 516 euro.
Articolo n.510
Circostanze aggravanti.
1. Quando i fatti preveduti dagli articoli 502 e seguenti sono commessi in tempo di guerra , ovvero 
hanno determinato dimostrazioni, tumulti o sommosse popolari, le pene stabilite negli articoli stessi 
sono aumentate.
Articolo n.511
Pena per i capi, promotori e organizzatori.
1. Le pene stabilite per i delitti preveduti dagli articoli 502 e seguenti sono raddoppiate per i capi, 
promotori ed organizzatori ; e, se sia stabilita dalla legge la sola pena pecuniaria, è aggiunta la 
reclusione da sei mesi a due anni.



Articolo n.512
Pena accessoria.
1. La condanna per alcuno dei delitti preveduti dagli articoli 502 e seguenti importa l'interdizione da
ogni ufficio sindacale per la durata di anni cinque.
LIBRO SECONDO
Dei delitti in particolare
TITOLO VIII
Dei delitti contro l'economia pubblica, l'industria e il commercio
CAPO II
Dei delitti contro l'industria e il commercio
Articolo n.513
Turbata libertà dell'industria o del commercio.
1. Chiunque adopera violenza sulle cose ovvero mezzi fraudolenti per impedire o turbare l'esercizio 
di un'industria o di un commercio è punito, a querela della persona offesa , se il fatto non costituisce
un più grave reato, con la reclusione fino a due anni e con la multa da 103 euro a 1.032 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902 c.p.p.
procedibilità: querela di parte
Articolo n.513 bis
Illecita concorrenza con minaccia o violenza.
1. Chiunque nell'esercizio di un'attività commerciale, industriale o comunque produttiva, compie 
atti di concorrenza con violenza o minaccia è punito con la reclusione da due a sei anni.
2. La pena è aumentata se gli atti di concorrenza riguardano un'attività finanziata in tutto o in parte 
ed in qualsiasi modo dallo Stato o da altri enti pubblici.
competenza: Trib. collegiale
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.514
Frodi contro le industrie nazionali.
1. Chiunque, ponendo in vendita o mettendo altrimenti in circolazione, sui mercati nazionali o 
esteri, prodotti industriali, con nomi, marchi o segni distintivi contraffatti o alterati , cagiona un 
nocumento all'industria nazionale, è punito con la reclusione da uno a cinque anni e con la multa 
non inferiore a 516 euro.
2. Se per i marchi o segni distintivi sono state osservate le norme delle leggi interne o delle 
convenzioni internazionali sulla tutela della proprietà industriale, la pena è aumentata e non si 
applicano le disposizioni degli articoli 473 e 474.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.515
Frode nell'esercizio del commercio.
1. Chiunque, nell'esercizio di una attività commerciale, ovvero in uno spaccio aperto al pubblico, 
consegna all'acquirente una cosa mobile per un'altra, ovvero una cosa mobile, per origine, 
provenienza, qualità o quantità, diversa da quella dichiarata o pattuita, è punito, qualora il fatto non 
costituisca un più grave delitto , con la reclusione fino a due anni o con la multa fino a 2.065 euro.
2. Se si tratta di oggetti preziosi, la pena è della reclusione fino a tre anni o della multa non inferiore
a 103 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. 2902 c.p.p.
procedibilità: d'ufficio
Articolo n.516
Vendita di sostanze alimentari non genuine come genuine.
1. Chiunque pone in vendita o mette altrimenti in commercio come genuine sostanze alimentari non
genuine è punito con la reclusione fino a sei mesi o con la multa fino a 1.032 euro.
competenza: Trib. monocratico
arresto: non consentito
fermo: non consentito



custodia cautelare in carcere: non consentita
altre misure cautelari personali: v. 2902 c.p.p.
procedibilità: d'ufficio
Articolo n.517
Vendita di prodotti industriali con segni mendaci.
1. Chiunque pone in vendita o mette altrimenti in circolazione opere dell'ingegno o prodotti 
industriali, con nomi, marchi o segni distintivi nazionali o esteri , atti a indurre in inganno il 
compratore sull'origine, provenienza o qualità dell'opera o del prodotto, è punito, se il fatto non è 
preveduto come reato da altra disposizione di legge, con la reclusione fino a due anni e con la multa
fino a ventimila euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 2902 c.p.p.
procedibilità: d'ufficio
Articolo n.517 bis
Circostanza aggravante.
1. Le pene stabilite dagli articoli 515, 516 e 517 sono aumentate se i fatti da essi previsti hanno ad 
oggetto alimenti o bevande la cui denominazione di origine o geografica o le cui specificità sono 
protette dalle norme vigenti.
2. Negli stessi casi, il giudice, nel pronunciare condanna, può disporre, se il fatto è di particolare 
gravità o in caso di recidiva specifica, la chiusura dello stabilimento o dell'esercizio in cui il fatto è 
stato commesso da un minimo di cinque giorni ad un massimo di tre mesi, ovvero la revoca della 
licenza, dell'autorizzazione o dell'analogo provvedimento amministrativo che consente lo 
svolgimento dell'attività commerciale nello stabilimento o nell'esercizio stesso.
Articolo n.517 ter
Fabbricazione e commercio di beni realizzati usurpando titoli di proprietà industriale.
1. Salva l'applicazione degli articoli 473 e 474 chiunque, potendo conoscere dell'esistenza del titolo 
di proprietà industriale, fabbrica o adopera industrialmente oggetti o altri beni realizzati usurpando 
un titolo di proprietà industriale o in violazione dello stesso è punito, a querela della persona offesa,
con la reclusione fino a due anni e con la multa fino a euro 20.000.
2. Alla stessa pena soggiace chi, al fine di trarne profitto, introduce nel territorio dello Stato, detiene
per la vendita, pone in vendita con offerta diretta ai consumatori o mette comunque in circolazione i
beni di cui al primo comma.
3. Si applicano le disposizioni di cui agli articoli 474-bis, 474-ter, secondo comma, e 517-bis, 



secondo comma.
4. I delitti previsti dai commi primo e secondo sono punibili sempre che siano state osservate le 
norme delle leggi interne, dei regolamenti comunitari e delle convenzioni internazionali sulla tutela 
della proprietà intellettuale o industriale.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 290, secondo comma; c.p.p.
procedibilità: d'ufficio
Articolo n.517 quater
Contraffazione di indicazioni geografiche o denominazioni di origine dei prodotti
agroalimentari.
1. Chiunque contraffà o comunque altera indicazioni geografiche o denominazioni di origine di 
prodotti agroalimentari è punito con la reclusione fino a due anni e con la multa fino a euro 20.000.
2. Alla stessa pena soggiace chi, al fine di trarne profitto, introduce nel territorio dello Stato, detiene
per la vendita, pone in vendita con offerta diretta ai consumatori o mette comunque in circolazione i
medesimi prodotti con le indicazioni o denominazioni contraffatte.
3. Si applicano le disposizioni di cui agli articoli 474-bis, 474-ter, secondo comma, e 517-bis, 
secondo comma.
4. I delitti previsti dai commi primo e secondo sono punibili a condizione che siano state osservate 
le norme delle leggi interne, dei regolamenti comunitari e delle convenzioni internazionali in 
materia di tutela delle indicazioni geografiche e delle denominazioni di origine dei prodotti 
agroalimentari.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 290, secondo comma, c.p.p.
procedibilità: d'ufficio
Articolo n.517 quinquies
Circostanza attenuante.
1. Le pene previste dagli articoli 517-ter e 517-quater sono diminuite dalla metà a due terzi nei 
confronti del colpevole che si adopera per aiutare concretamente l'autorità di polizia o l'autorità 
giudiziaria nell'azione di contrasto dei delitti di cui ai predetti articoli 517-ter e 517-quater, nonché 
nella raccolta di elementi decisivi per la ricostruzione dei fatti e per l'individuazione o la cattura dei 
concorrenti negli stessi, ovvero per la individuazione degli strumenti occorrenti per la commissione 



dei delitti medesimi o dei profitti da essi derivanti
LIBRO SECONDO
Dei delitti in particolare
TITOLO VIII
Dei delitti contro l'economia pubblica, l'industria e il commercio
CAPO III
Disposizione comune ai capi precedenti
Articolo n.518
Pubblicazione della sentenza.
1. La condanna per alcuno dei delitti preveduti dagli articoli 501, 514, 515, 516 e 517 importa la 
pubblicazione della sentenza.
LIBRO SECONDO
Dei delitti in particolare
TITOLO IX
Dei delitti contro la moralità pubblica e il buon costume
CAPO I
L'intero Capo I, comprendente gli artt. 519-526, è stato abrogato dall'art. 1, l. 15 febbraio
1996, n. 66.
Articolo n.519
.
Articolo n.520
.
Articolo n.521
.
Articolo n.522
.
Articolo n.523



.
Articolo n.524
.
Articolo n.525
.
Articolo n.526
.
LIBRO SECONDO
Dei delitti in particolare
TITOLO IX
Dei delitti contro la moralità pubblica e il buon costume
CAPO II
Delle offese al pudore e all'onore sessuale
Articolo n.527
Atti osceni.
1. Chiunque, in luogo pubblico o aperto o esposto al pubblico, compie atti osceni è soggetto alla 
sanzione amministrativa pecuniaria da euro 5.000 a euro 30.000.
2. Si applica la pena della reclusione da quattro mesi a quattro anni e sei mesi se il fatto è commesso
all'interno o nelle immediate vicinanze di luoghi abitualmente frequentati da minori e se da ciò 
deriva il pericolo che essi vi assistano.
3. Se il fatto avviene per colpa , si applica la sanzione amministrativa pecuniaria da 51 euro a 309 
euro.
competenza: Trib. monocratico (2° comma); Prefetto (1° e 3° comma)
arresto: facoltativo (2° comma) 
fermo: non consentito 
custodia cautelare in carcere: consentita (2º comma).
altre misure cautelari personali: consentite (2° comma) 
procedibilità: d’ufficio (2° comma)
 
Articolo n.528



Pubblicazioni e spettacoli osceni.
1. Chiunque, allo scopo di farne commercio o distribuzione ovvero di esporli pubblicamente , 
fabbrica, introduce nel territorio dello Stato , acquista, detiene, esporta, ovvero mette in circolazione
scritti, disegni, immagini od altri oggetti osceni di qualsiasi specie, è soggetto alla sanzione 
amministrativa pecuniaria da euro 10.000 a euro 50.000.
2. Alla stessa sanzione soggiace chi fa commercio, anche se clandestino, degli oggetti indicati nella 
disposizione precedente, ovvero li distribuisce o espone pubblicamente.
3. Si applicano la reclusione da tre mesi a tre anni e la multa non inferiore a euro 103 a chi:
1) adopera qualsiasi mezzo di pubblicità atto a favorire la circolazione o il commercio degli oggetti 
indicati nella prima parte di questo articolo;
2) dà pubblici spettacoli teatrali o cinematografici, ovvero audizioni o recitazioni pubbliche, che 
abbiano carattere di oscenità.
4. Nel caso preveduto dal numero 2, la pena è aumentata se il fatto è commesso nonostante il 
divieto dell'Autorità.
competenza: Prefetto (1° e 2° comma); Trib. monocratico (3° e 4° comma) 
arresto: non consentito
fermo: non consentito 
custodia cautelare in carcere: non consentita 
altre misure cautelari personali:  non consentite 
procedibilità: d’ufficio (3° e 4° comma)  
 
Articolo n.529
Atti e oggetti osceni: nozione.
1. Agli effetti della legge penale, si considerano osceni gli atti e gli oggetti che, secondo il comune 
sentimento, offendono il pudore.
2. Non si considera oscena l'opera d'arte o l'opera di scienza, salvo che, per motivo diverso da 
quello di studio, sia offerta in vendita, venduta o comunque procurata a persona minore degli anni 
diciotto.
Articolo n.530
.
Articolo n.531
Articolo n.532
Articolo n.533



Articolo n.534
Articolo n.535
Articolo n.536
Articolo n.537
Tratta di donne e di minori commessa all'estero.
1. I delitti preveduti dai due articoli precedenti sono punibili anche se commessi da un cittadino in 
territorio estero.
Articolo n.538
Misura di sicurezza.
1. Alla condanna per il delitto preveduto dall'articolo 531 può essere aggiunta una misura di 
sicurezza detentiva. La misura di sicurezza detentiva è sempre aggiunta nei casi preveduti dagli 
articoli 532, 533, 534, 535 e 536.
LIBRO SECONDO
Dei delitti in particolare
TITOLO IX
Dei delitti contro la moralità pubblica e il buon costume
CAPO III
Disposizioni comuni ai capi precedenti
Articolo n.539
.
Articolo n.540
Rapporto di parentela.
1. Agli effetti della legge penale, quando il rapporto di parentela è considerato come elemento 
costitutivo o come circostanza aggravante o attenuante o come causa di non punibilità, la filiazione 
fuori del matrimonio è equiparata alla filiazione nel matrimonio.
2. Il rapporto di filiazione fuori del matrimonio è stabilito osservando i limiti di prova indicati dalla 
legge civile , anche se per effetti diversi dall'accertamento dello stato delle persone.



Articolo n.541
.
Articolo n.542
.
Articolo n.543
.
Articolo n.544
.
LIBRO SECONDO
Dei delitti in particolare
TITOLO IX-bis
Dei delitti contro il sentimento per gli animali. Titolo, comprendente gli articoli da 544-bis a
544-sexies, inserito dall'art. 11 l. 20 luglio 2004, n. 189, in tema di maltrattamento di animali.
Detta legge, ai sensi dell'art. 9, è entrata in vigore in data 1° agosto 2004. V. l'art. 19-bis coord.
Articolo n.544 bis
Uccisione di animali.
1. Chiunque, per crudeltà o senza necessità, cagiona la morte di un animale è punito con la 
reclusione da quattro mesi a due anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.544 ter
Maltrattamento di animali.
1. Chiunque, per crudeltà o senza necessità, cagiona una lesione ad un animale ovvero lo sottopone 
a sevizie o a comportamenti o a fatiche o a lavori insopportabili per le sue caratteristiche etologiche 
è punito con la reclusione da tre a diciotto mesi o con la multa da 5.000 a 30.000 euro.
2. La stessa pena si applica a chiunque somministra agli animali sostanze stupefacenti o vietate 



ovvero li sottopone a trattamenti che procurano un danno alla salute degli stessi.
3. La pena è aumentata della metà se dai fatti di cui al primo comma deriva la morte dell'animale.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.544 quater
Spettacoli o manifestazioni vietati.
1. Salvo che il fatto costituisca più grave reato, chiunque organizza o promuove spettacoli o 
manifestazioni che comportino sevizie o strazio per gli animali è punito con la reclusione da quattro
mesi a due anni e con la multa da 3.000 a 15.000 euro.
2. La pena è aumentata da un terzo alla metà se i fatti di cui al primo comma sono commessi in 
relazione all'esercizio di scommesse clandestine o al fine di trarne profitto per sé od altri ovvero se 
ne deriva la morte dell'animale.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.544 quinquies
Divieto di combattimenti tra animali.
1. Chiunque promuove, organizza o dirige combattimenti o competizioni non autorizzate tra animali
che possono metterne in pericolo l'integrità fisica è punito con la reclusione da uno a tre anni e con 
la multa da 50.000 a 160.000 euro.
2. La pena è aumentata da un terzo alla metà:
1) se le predette attività sono compiute in concorso con minorenni o da persone armate;
2) se le predette attività sono promosse utilizzando videoriproduzioni o materiale di qualsiasi tipo 
contenente scene o immagini dei combattimenti o delle competizioni;
3) se il colpevole cura la ripresa o la registrazione in qualsiasi forma dei combattimenti o delle 
competizioni.
3. Chiunque, fuori dei casi di concorso nel reato, allevando o addestrando animali li destina sotto 
qualsiasi forma e anche per il tramite di terzi alla loro partecipazione ai combattimenti di cui al 
primo comma è punito con la reclusione da tre mesi a due anni e con la multa da 5.000 a 30.000 



euro. La stessa pena si applica anche ai proprietari o ai detentori degli animali impiegati nei 
combattimenti e nelle competizioni di cui al primo comma, se consenzienti.
4. Chiunque, anche se non presente sul luogo del reato, fuori dei casi di concorso nel medesimo, 
organizza o effettua scommesse sui combattimenti e sulle competizioni di cui al primo comma è 
punito con la reclusione da tre mesi a due anni e con la multa da 5.000 a 30.000 euro.
competenza: Trib. monocratico
arresto: non consentito (primo, terzo e quarto comma); facoltativo (secondo comma)
fermo: non consentito
custodia cautelare in carcere: non consentita (primo, terzo e quarto comma); consentita (secondo 
comma, ma v. art. 275, comma 2 bis, c.p.p.)
altre misure cautelari personali: non consentite (primo, terzo e quarto comma); consentite (secondo 
comma)
procedibilità: d'ufficio
Articolo n.544 sexies
Confisca e pene accessorie.
1. Nel caso di condanna, o di applicazione della pena su richiesta delle parti a norma dell'articolo 
444 del codice di procedura penale, per i delitti previsti dagli articoli 544-ter, 544-quater e 544-
quinquies, è sempre ordinata la confisca dell'animale, salvo che appartenga a persona estranea al 
reato. È altresì disposta la sospensione da tre mesi a tre anni dell'attività di trasporto, di commercio 
o di allevamento degli animali se la sentenza di condanna o di applicazione della pena su richiesta è 
pronunciata nei confronti di chi svolge le predette attività. In caso di recidiva è disposta 
l'interdizione dall'esercizio delle attività medesime.
LIBRO SECONDO
Dei delitti in particolare
TITOLO X
.Titolo, comprendente gli artt. 545-555, abrogato dall'art. 221 l. 22 maggio 1978, n. 194.
Articolo n.545
.
Articolo n.546
.
Articolo n.547
.



Articolo n.548
.
Articolo n.549
.
Articolo n.550
.
Articolo n.551
.
Articolo n.552
.
Articolo n.553
.
Articolo n.554
.
Articolo n.555
.
LIBRO SECONDO
Dei delitti in particolare
TITOLO XI
Dei delitti contro la famiglia
CAPO I
Dei delitti contro il matrimonio
Articolo n.556
Bigamia.
1. Chiunque, essendo legato da matrimonio avente effetti civili , ne contrae un altro, pur avente 



effetti civili, è punito con la reclusione da uno a cinque anni. Alla stessa pena soggiace chi, non 
essendo coniugato, contrae matrimonio con persona legata da matrimonio avente effetti civili.
2. La pena è aumentata se il colpevole ha indotto in errore la persona, con la quale ha contratto 
matrimonio, sulla libertà dello stato proprio o di lei.
3. Se il matrimonio, contratto precedentemente dal bigamo, è dichiarato nullo, ovvero è annullato il 
secondo matrimonio per causa diversa dalla bigamia , il reato è estinto, anche rispetto a coloro che 
sono concorsi nel reato , e, se vi è stata condanna , ne cessano l'esecuzione e gli effetti penali.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.557
Prescrizione del reato.
1. Il termine della prescrizione per il delitto preveduto dall'articolo precedente decorre dal giorno in 
cui è sciolto uno dei due matrimoni o è dichiarato nullo il secondo per bigamia.
Articolo n.558
Induzione al matrimonio mediante inganno.
1. Chiunque, nel contrarre matrimonio avente effetti civili , con mezzi fraudolenti occulta all'altro 
coniuge l'esistenza di un impedimento che non sia quello derivante da un precedente matrimonio è 
punito, se il matrimonio è annullato a causa dell'impedimento occultato , con la reclusione fino a un 
anno ovvero con la multa da 206 euro a 1.032 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.559
Adulterio.
1. La moglie adultera è punita con la reclusione fino a un anno.
2. Con la stessa pena è punito il correo dell'adultera.
3. La pena è della reclusione fino a due anni nel caso di relazione adulterina.



4. Il delitto è punibile a querela del marito.
[NB] La Corte costituzionale, con sentenza 19 dicembre 1968, n. 126, ha dichiarato l'illegittimità 
costituzionale del presente articolo, quanto ai primi due commi, e successivamente, con sentenza 3 
dicembre 1969, n. 147, quanto agli altri due commi.
Articolo n.560
Concubinato.
1. Il marito, che tiene una concubina nella casa coniugale, o notoriamente altrove, è punito con la 
reclusione fino a due anni.
2. La concubina è punita con la stessa pena.
3. Il delitto è punibile a querela della moglie.
[NB] La Corte costituzionale, con sentenza 3 dicembre 1969, n. 147, ha dichiarato l'illegittimità 
costituzionale del presente articolo,
Articolo n.561
Casi di non punibilità. Circostanza attenuante.
1. Nel caso, preveduto dall'articolo 559, non è punibile la moglie quando il marito l'abbia indotta o 
eccitata alla prostituzione ovvero abbia comunque tratto vantaggio dalla prostituzione di lei.
2. Nei casi preveduti dai due articoli precedenti non è punibile il coniuge legalmente separato per 
colpa dell'altro coniuge, ovvero da questo ingiustamente abbandonato.
3. Se il fatto è commesso dal coniuge legalmente separato per colpa propria o per colpa propria e 
dell'altro coniuge o per mutuo consenso, la pena è diminuita.
[NB] La Corte costituzionale, con sentenza 3 dicembre 1969, n. 147, ha dichiarato l'illegittimità 
costituzionale del presente articolo.
Articolo n.562
Pena accessoria e sanzione civile.
1. La condanna per alcuno dei delitti preveduti dagli articoli 556 e 560 importa la perdita 
dell'autorità maritale.
2. Con la sentenza di condanna per adulterio o per concubinato il giudice può, sull'istanza del 
coniuge offeso, ordinare i provvedimenti temporanei di indole civile, che ritenga urgenti 
nell'interesse del coniuge offeso e della prole.
3. Tali provvedimenti sono immediatamente eseguibili, ma cessano di avere effetto se, entro tre 
mesi dalla sentenza di condanna, divenuta irrevocabile, non è presentata dinanzi al giudice civile 
domanda di separazione personale.
Articolo n.563
Estinzione del reato.
1. Nei casi preveduti dagli articoli 559 e 560 la remissione della querela, anche se intervenuta dopo 



la condanna, estingue il reato.
2. Estinguono altresì il reato:
1) la morte del coniuge offeso;
2) l'annullamento del matrimonio del colpevole di adulterio o di concubinato.
3. L'estinzione del reato ha effetto anche riguardo al correo e alla concubina e ad ogni persona che 
sia concorsa nel reato; e, se vi è stata condanna, ne cessano l'esecuzione e gli effetti penali.
[NB] La Corte costituzionale, con sentenza 3 dicembre 1969, n. 147, ha dichiarato l'illegittimità 
costituzionale del presente articolo.
LIBRO SECONDO
Dei delitti in particolare
TITOLO XI
Dei delitti contro la famiglia
CAPO II
Dei delitti contro la morale famigliare
Articolo n.564
Incesto.
1. Chiunque, in modo che ne derivi pubblico scandalo, commette incesto con un discendente o un 
ascendente , o con un affine in linea retta , ovvero con una sorella o un fratello, è punito con la 
reclusione da uno a cinque anni.
2. La pena è della reclusione da due a otto anni nel caso di relazione incestuosa.
3. Nei casi preveduti dalle disposizioni precedenti, se l'incesto è commesso da persona maggiore di 
età con persona minore degli anni diciotto, la pena è aumentata per la persona maggiorenne.
4. La condanna pronunciata contro il genitore importa la decadenza dalla responsabilità genitoriale.
competenza: Trib. collegiale
arresto: facoltativo
fermo: consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.565
Attentati alla morale famigliare commessi col mezzo della stampa periodica.
1. Chiunque nella cronaca dei giornali o di altri scritti periodici, nei disegni che ad essa si 
riferiscono, ovvero nelle inserzioni fatte a scopo di pubblicità sugli stessi giornali o scritti, espone o 
mette in rilievo circostanze tali da offendere la morale famigliare, è punito con la multa da 103 euro



a 516 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
LIBRO SECONDO
Dei delitti in particolare
TITOLO XI
Dei delitti contro la famiglia
CAPO III
Dei delitti contro lo stato di famiglia
Articolo n.566
Supposizione o soppressione di stato.
1. Chiunque fa figurare nei registri dello stato civile una nascita inesistente è punito con la 
reclusione da tre a dieci anni.
2. Alla stessa pena soggiace chi, mediante l'occultamento di un neonato, ne sopprime lo stato civile.
competenza: Trib. monocratico (udienza prelim.)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.567
Alterazione di stato.
1. Chiunque, mediante la sostituzione di un neonato , ne altera lo stato civile è punito con la 
reclusione da tre a dieci anni.
2. Si applica la reclusione da cinque a quindici anni a chiunque, nella formazione di un atto di 
nascita, altera lo stato civile di un neonato, mediante false certificazioni, false attestazioni o altre 
falsità 1.
competenza: Trib. monocratico (udienza prelim.) (primo comma); Trib. collegiale (secondo comma)
arresto: facoltativo



fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
[NB:] La Corte Costituzionale, con sentenza n. 236 del 10 novembre 2016, ha dichiarato 
l'illegittimità del presente comma, nella parte in cui prevede la pena edittale della reclusione da un 
minimo di cinque a un massimo di quindici anni, anziché la pena edittale della reclusione da un 
minimo di tre a un massimo di dieci anni.
Articolo n.568
Occultamento di stato di un figlio.
1. Chiunque depone o presenta un fanciullo, già iscritto nei registri dello stato civile come figlio 
nato nel matrimonio o riconosciuto, in un ospizio di trovatelli o in un altro luogo di beneficenza, 
occultandone lo stato, è punito con la reclusione da uno a cinque anni.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.569
Pena accessoria.
1. La condanna pronunciata contro il genitore per alcuno dei delitti preveduti da questo capo 
importa la decadenza dalla responsabilità genitoriale.
[NB] La Corte costituzionale, ha dichiarato l'illegittimità costituzionale dell'articolo, sia, con 
sentenza 23 febbraio 2012, n. 31, nella parte in cui prevede che «in caso di condanna pronunciata 
contro il genitore per il delitto di alterazione di stato di cui all’art. 567, secondo comma, c.p., debba 
conseguire automaticamente la perdita della potestà genitoriale, così precludendo al giudice ogni 
possibilità di valutazione dell’interesse del minore nel caso concreto», sia, con sentenza 23 gennaio 
2013, n. 7, nella parte in cui stabilisce che: «in caso di condanna pronunciata contro il genitore per 
il delitto di soppressione di stato, previsto dall'articolo 566, secondo comma, del codice penale, 
consegua di diritto la perdita della potestà genitoriale, così precludendo al giudice ogni possibilità di
valutazione dell'interesse del minore nel caso concreto».
LIBRO SECONDO
Dei delitti in particolare
TITOLO XI
Dei delitti contro la famiglia



CAPO IV
Dei delitti contro l'assistenza famigliare
Articolo n.570
Violazione degli obblighi di assistenza famigliare.
1. Chiunque, abbandonando il domicilio domestico , o comunque serbando una condotta contraria 
all'ordine o alla morale delle famiglie, si sottrae agli obblighi di assistenza inerenti alla 
responsabilità genitoriale 1  o alla qualità di coniuge 2 , è punito con la reclusione fino a un anno o 
con la multa da 103 euro a 1.032 euro.
2. Le dette pene si applicano congiuntamente a chi:
1) malversa o dilapida i beni del figlio minore 3  o del coniuge;
2) fa mancare i mezzi di sussistenza ai discendenti di età minore, ovvero inabili al lavoro, agli 
ascendenti o al coniuge, il quale non sia legalmente separato  4 .
3. Il delitto è punibile a querela della persona offesa salvo nei casi previsti dal numero 1 e, quando il
reato è commesso nei confronti dei minori, dal numero 2 del precedente comma 5.
4. Le disposizioni di questo articolo non si applicano se il fatto è preveduto come più grave reato da 
un'altra disposizione di legge.
 
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: v. art. 282-bis, comma 6, e 384-bis c.p.p.
procedibilità: a querela di parte, salvo nei casi previsti dal comma 3
Articolo n.571
Abuso dei mezzi di correzione o di disciplina.
1. Chiunque abusa dei mezzi di correzione o di disciplina in danno di una persona sottoposta alla 
sua autorità, o a lui affidata per ragione di educazione, istruzione, cura, vigilanza o custodia, ovvero
per l'esercizio di una professione o di un'arte, è punito, se dal fatto deriva il pericolo di una malattia 
nel corpo o nella mente, con la reclusione fino a sei mesi.
2. Se dal fatto deriva una lesione personale, si applicano le pene stabilite negli articoli 582 e 583, 
ridotte a un terzo; se ne deriva la morte, si applica la reclusione da tre a otto anni.
competenza: Trib. monocratico (udienza prelim.); Corte d'Assise (ipotesi di morte)
arresto: facoltativo (ipotesi di lesione gravissima o morte)
fermo: consentito (ipotesi di morte)
custodia cautelare in carcere: consentita (ipotesi di lesione gravissima o morte)
altre misure cautelari personali: consentite (ipotesi di lesione gravissima o morte); v. art. 282-bis, 



comma 6, 288 2 e 384-bisc.p.p.
procedibilità: d'ufficio
Articolo n.572
Maltrattamenti contro familiari e conviventi.
1. Chiunque, fuori dei casi indicati nell'articolo precedente, maltratta una persona della famiglia o 
comunque convivente, o una persona sottoposta alla sua autorità o a lui affidata per ragioni di 
educazione, istruzione, cura, vigilanza o custodia, o per l'esercizio di una professione o di un'arte, è 
punito con la reclusione da due a sei anni.
2..
3. Se dal fatto deriva una lesione personale grave, si applica la reclusione da quattro a nove anni; se 
ne deriva una lesione gravissima, la reclusione da sette a quindici anni; se ne deriva la morte, la 
reclusione da dodici a ventiquattro anni.
competenza: Trib. monocratico (udienza prelim.), Tribunale collegiale (ipotesi di lesione 
gravissima), Corte d'Assise (ipotesi di morte)
arresto: obbligatorio
fermo: non consentito (primo comma) consentito (secondo comma)
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: d'ufficio
Articolo n.573
Sottrazione consensuale di minorenni.
1. Chiunque sottrae un minore, che abbia compiuto gli anni quattordici, col consenso di esso, al 
genitore esercente la responsabilità genitoriale o al tutore , ovvero lo ritiene contro la volontà del 
medesimo genitore o tutore, è punito, a querela di questo , con la reclusione fino a due anni.
2. La pena è diminuita , se il fatto è commesso per fine di matrimonio ; è aumentata , se è 
commesso per fine di libidine.
3..
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela del genitore o del tutore
Articolo n.574



Sottrazione di persone incapaci.
1. Chiunque sottrae un minore degli anni quattordici, o un infermo di mente, al genitore esercente la
responsabilità genitoriale , al tutore , o al curatore , o a chi ne abbia la vigilanza o la custodia, 
ovvero lo ritiene contro la volontà dei medesimi, è punito, a querela del genitore esercente la 
responsabilità genitoriale, del tutore o del curatore , con la reclusione da uno a tre anni.
2. Alla stessa pena soggiace, a querela delle stesse persone, chi sottrae o ritiene un minore che abbia
compiuto gli anni quattordici, senza il consenso di esso, per fine diverso da quello di libidine o di 
matrimonio.
3..
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela del genitore, del tutore o del curatore
Articolo n.574 bis
Sottrazione e trattenimento di minore all'estero.
1. Salvo che il fatto costituisca più grave reato, chiunque sottrae un minore al genitore esercente la 
responsabilità genitoriale o al tutore, conducendolo o trattenendolo all'estero contro la volontà del 
medesimo genitore o tutore, impedendo in tutto o in parte allo stesso l'esercizio della responsabilità 
genitoriale, è punito con la reclusione da uno a quattro anni.
2. Se il fatto di cui al primo comma è commesso nei confronti di un minore che abbia compiuto gli 
anni quattordici e con il suo consenso, si applica la pena della reclusione da sei mesi a tre anni.
3. Se i fatti di cui al primo e secondo comma sono commessi da un genitore in danno del figlio 
minore, la condanna comporta la sospensione dall'esercizio della responsabilità genitoriale
competenza: Trib. monocratico
arresto: facoltativo (primo comma); non consentito (secondo comma)
fermo: non consentito
custodia cautelare in carcere: non consentita
altre misure cautelari personali: consentite (primo comma); non consentite (secondo comma)
procedibilità: d'ufficio
Articolo n.574 ter
Costituzione di un'unione civile agli effetti della legge penale 1
1. Agli effetti della legge penale il termine matrimonio si intende riferito anche alla costituzione di 
un'unione civile tra persone dello stesso sesso.
2. Quando la legge penale considera la qualita' di coniuge come elemento costitutivo o come 
circostanza aggravante di un reato essa si intende riferita anche alla parte di un'unione civile tra 



persone dello stesso sesso.
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO I
Dei delitti contro la vita e l'incolumità individuale
Articolo n.575
Omicidio.
1. Chiunque cagiona la morte di un uomo è punito con la reclusione non inferiore ad anni ventuno.
competenza: Corte d'Assise; Trib. collegiale (tentativo)
arresto: obbligatorio
fermo: consentito
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite
procedibilità: d'ufficio
Articolo n.576
Circostanze aggravanti. Ergastolo.
1. Si applica la pena dell'ergastolo se il fatto preveduto dall'articolo precedente è commesso :
1) col concorso di taluna delle circostanze indicate nel numero 2 dell'articolo 61;
2) contro l'ascendente o il discendente , quando concorre taluna delle circostanze indicate nei 
numeri 1 e 4 dell'articolo 61 o quando è adoperato un mezzo venefico o un altro mezzo insidioso 
ovvero quando vi è premeditazione;
3) dal latitante, per sottrarsi all'arresto, alla cattura o alla carcerazione ovvero per procurarsi i mezzi 
di sussistenza durante la latitanza;
4) dall'associato per delinquere , per sottrarsi all'arresto, alla cattura o alla carcerazione;
5) in occasione della commissione di taluno dei delitti previsti dagli articoli 572, 600-bis, 600-ter, 
609-bis, 609-quater e 609-octies ;
5.1) dall'autore del delitto previsto dall'articolo 612-bis nei confronti della stessa persona offesa ;
5-bis) contro un ufficiale o agente di polizia giudiziaria, ovvero un ufficiale o agente di pubblica 
sicurezza, nell'atto o a causa dell'adempimento delle funzioni o del servizio.
2. È latitante, agli effetti della legge penale , chi si trova nelle condizioni indicate nel numero 6 
dell'articolo 61.



Articolo n.577
Altre circostanze aggravanti. Ergastolo.
1. Si applica la pena dell'ergastolo se il fatto preveduto dall'articolo 575 è commesso:
1) contro l'ascendente o il discendente ;
2) col mezzo di sostanze venefiche, ovvero con un altro mezzo insidioso;
3) con premeditazione;
4) col concorso di talune delle circostanze indicate nei numeri 1 e 4 dell'articolo 61.
2. La pena è della reclusione da ventiquattro a trenta anni, se il fatto è commesso contro il coniuge, 
il fratello o la sorella , il padre o la madre adottivi, o il figlio adottivo , o contro un affine in linea 
retta.
Articolo n.578
Infanticidio in condizioni di abbandono materiale e morale.
1. La madre che cagiona la morte del proprio neonato immediatamente dopo il parto, o del feto 
durante il parto, quando il fatto è determinato da condizioni di abbandono materiale e morale 
connesse al parto, è punita con la reclusione da quattro a dodici anni.
2. A coloro che concorrono nel fatto di cui al primo comma si applica la reclusione non inferiore ad 
anni ventuno. Tuttavia, se essi hanno agito al solo scopo di favorire la madre, la pena può essere 
diminuita da un terzo a due terzi.
3. Non si applicano le aggravanti stabilite dall'articolo 61 del codice penale.
competenza: Trib. collegiale; Corte d'Assise (prima parte del secondo comma)
arresto: facoltativo (primo comma); obbligatorio (secondo comma)
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.579
Omicidio del consenziente.
1. Chiunque cagiona la morte di un uomo, col consenso di lui , è punito con la reclusione da sei a 
quindici anni.
2. Non si applicano le aggravanti indicate nell'articolo 61.
3. Si applicano le disposizioni relative all'omicidio se il fatto è commesso:
1) contro una persona minore degli anni diciotto ;
2) contro una persona inferma di mente, o che si trova in condizioni di deficienza psichica, per 
un'altra infermità o per l'abuso di sostanze alcooliche o stupefacenti ;



3) contro una persona il cui consenso sia stato dal colpevole estorto con violenza, minaccia o 
suggestione, ovvero carpito con inganno.
competenza: Corte d'Assise; Tribunale collegiale (tentativo)
arresto: facoltativo (primo comma); obbligatorio (terzo comma)
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.580
Istigazione o aiuto al suicidio.
1. Chiunque determina altri al suicidio o rafforza l'altrui proposito di suicidio, ovvero ne agevola in 
qualsiasi modo l'esecuzione, è punito, se il suicidio avviene, con la reclusione da cinque a dodici 
anni. Se il suicidio non avviene, è punito con la reclusione da uno a cinque anni, sempre che dal 
tentativo di suicidio derivi una lesione personale grave o gravissima.
2. Le pene sono aumentate se la persona istigata o eccitata o aiutata si trova in una delle condizioni 
indicate nei numeri 1 e 2 dell'articolo precedente. Nondimeno, se la persona suddetta è minore degli
anni quattordici o comunque è priva della capacità d'intendere o di volere, si applicano le 
disposizioni relative all'omicidio.
competenza: Corte d'Assise; Trib. monocratico (seconda parte del primo comma); Tribunale 
collegiale (tentativo)
arresto: facoltativo; obbligatorio (seconda parte del secondo comma)
fermo: consentito (prima parte del primo comma, seconda parte del secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.581
Percosse.
1. Chiunque percuote taluno, se dal fatto non deriva una malattia nel corpo o nella mente , è punito, 
a querela della persona offesa , con la reclusione fino a sei mesi o con la multa fino a 309 euro.
2. Tale disposizione non si applica quando la legge considera la violenza come elemento costitutivo 
o come circostanza aggravante di un altro reato.
competenza: Giudice di pace; Trib. monocratico (aggravanti ex art. 4 3 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite



procedibilità: a querela di parte
Articolo n.582
Lesione personale.
1. Chiunque cagiona ad alcuno una lesione personale, dalla quale deriva una malattia nel corpo o 
nella mente, è punito con la reclusione da sei mesi a tre anni.
2. Se la malattia ha una durata non superiore ai venti giorni e non concorre alcuna delle circostanze 
aggravanti prevedute dagli articoli 583 e 585, ad eccezione di quelle indicate nel numero 1 e 
nell'ultima parte dell'articolo 577, il delitto è punibile a querela della persona offesa.
competenza: Trib. monocratico (primo comma; secondo comma se aggravato ex art. 4, comma 3, 
d.lg. n. 274 del 2000); Giudice di pace (secondo comma, nelle ipotesi di perseguibilità a querela), 
ad esclusione dei fatti commessi contro uno dei soggetti elencati dall'art. 577, secondo comma, 
ovvero contro il convivente.
arresto: facoltativo
fermo: non consentito
custodia cautelare in carcere: v. 391, quinto comma, c.p.p.
altre misure cautelari personali: v. 282-bis, sesto comma, 384-bis e 391, quinto comma c.p.p.
procedibilità: d'ufficio; a querela di parte (secondo comma)
Articolo n.583
Circostanze aggravanti.
1. La lesione personale è grave, e si applica la reclusione da tre a sette anni :
1) se dal fatto deriva una malattia che metta in pericolo la vita della persona offesa, ovvero una 
malattia o un'incapacità di attendere alle ordinarie occupazioni per un tempo superiore ai quaranta 
giorni;
2) se il fatto produce l'indebolimento permanente di un senso o di un organo.
2. La lesione personale è gravissima, e si applica la reclusione da sei a dodici anni, se dal fatto 
deriva :
1) una malattia certamente o probabilmente insanabile;
2) la perdita di un senso;
3) la perdita di un arto, o una mutilazione che renda l'arto inservibile, ovvero la perdita dell'uso di 
un organo o della capacità di procreare, ovvero una permanente e grave difficoltà della favella;
4) la deformazione, ovvero lo sfregio permanente del viso.
competenza: Trib. monocratico (udienza prelim.); Trib. collegiale (secondo comma)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite



procedibilità: d'ufficio
Articolo n.583 bis
Pratiche di mutilazione degli organi genitali femminili.
1. Chiunque, in assenza di esigenze terapeutiche, cagiona una mutilazione degli organi genitali 
femminili è punito con la reclusione da quattro a dodici anni. Ai fini del presente articolo, si 
intendono come pratiche di mutilazione degli organi genitali femminili la clitoridectomia, 
l'escissione e l'infibulazione e qualsiasi altra pratica che cagioni effetti dello stesso tipo.
2. Chiunque, in assenza di esigenze terapeutiche, provoca, al fine di menomare le funzioni sessuali, 
lesioni agli organi genitali femminili diverse da quelle indicate al primo comma, da cui derivi una 
malattia nel corpo o nella mente, è punito con la reclusione da tre a sette anni. La pena è diminuita 
fino a due terzi se la lesione è di lieve entità.
3. La pena è aumentata di un terzo quando le pratiche di cui al primo e al secondo comma sono 
commesse a danno di un minore ovvero se il fatto è commesso per fini di lucro.
4. La condanna ovvero l'applicazione della pena su richiesta delle parti a norma dell'articolo 444 del
codice di procedura penale per il reato di cui al presente articolo comporta, qualora il fatto sia 
commesso dal genitore o dal tutore, rispettivamente:
1) la decadenza dall'esercizio della responsabilità genitoriale ;
2) l'interdizione perpetua da qualsiasi ufficio attinente alla tutela, alla curatela e all'amministrazione 
di sostegno.
5. Le disposizioni del presente articolo si applicano altresì quando il fatto è commesso all'estero da 
cittadino italiano o da straniero residente in Italia, ovvero in danno di cittadino italiano o di 
straniero residente in Italia. In tal caso, il colpevole è punito a richiesta del Ministro della giustizia.
competenza: Trib. collegiale; Trib. monocratico (secondo comma)
arresto: facoltativo
fermo: consentito
custodia cautelare in carcere: consentita
alte misure cautelari personali: consentite
procedibilità: d'ufficio
Articolo n.583 ter
Pena accessoria.
1. La condanna contro l'esercente una professione sanitaria per taluno dei delitti previsti dall'articolo
583-bis importa la pena accessoria dell'interdizione dalla professione da tre a dieci anni. Della 
sentenza di condanna è data comunicazione all'Ordine dei medici chirurghi e degli odontoiatri.
Articolo n.583 quater
Lesioni personali gravi o gravissime a un pubblico ufficiale in servizio di ordine pubblico in
occasione di manifestazioni sportive.



1. Nell'ipotesi di lesioni personali cagionate a un pubblico ufficiale in servizio di ordine pubblico in 
occasione di manifestazioni sportive, le lesioni gravi sono punite con la reclusione da quattro a dieci
anni; le lesioni gravissime, con la reclusione da otto a sedici anni.
competenza: Trib. monocratico (prima ipotesi); Trib. collegiale (seconda ipotesi)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.584
Omicidio preterintenzionale.
1. Chiunque, con atti diretti a commettere uno dei delitti preveduti dagli articoli 581 e 582, cagiona 
la morte di un uomo, è punito con la reclusione da dieci a diciotto anni.
competenza: Corte d'Assise
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.585
Circostanze aggravanti.
1. Nei casi previsti dagli articoli 582, 583, 583-bis e 584, la pena è aumentata da un terzo alla metà, 
se concorre alcuna delle circostanze aggravanti previste dall'articolo 576, ed è aumentata fino a un 
terzo, se concorre alcuna delle circostanze aggravanti previste dall'articolo 577, ovvero se il fatto è 
commesso con armi o con sostanze corrosive, ovvero da persona travisata o da più persone riunite.
2. Agli effetti della legge penale, per armi s'intendono:
1) quelle da sparo e tutte le altre la cui destinazione naturale è l'offesa alla persona ;
2) tutti gli strumenti atti ad offendere, dei quali è dalla legge vietato il porto in modo assoluto, 
ovvero senza giustificato motivo.
3. Sono assimilate alle armi le materie esplodenti e i gas asfissianti o accecanti.
Articolo n.586
Morte o lesioni come conseguenza di altro delitto.
1. Quando da un fatto preveduto come delitto doloso deriva, quale conseguenza non voluta dal 
colpevole, la morte o la lesione di una persona, si applicano le disposizioni dell'articolo 83, ma le 
pene stabilite negli articoli 589 e 590 sono aumentate.



Articolo n.587
.
Articolo n.588
Rissa.
1. Chiunque partecipa a una rissa è punito con la multa fino a 309 euro.
2. Se nella rissa taluno rimane ucciso, o riporta lesione personale , la pena, per il solo fatto della 
partecipazione alla rissa, è della reclusione da tre mesi a cinque anni. La stessa pena si applica se la 
uccisione, o la lesione personale, avviene immediatamente dopo la rissa e in conseguenza di essa.
competenza: Trib. monocratico (ud. prel. nelle ipotesi di morte o lesioni gravi o gravissime)
arresto: facoltativo (secondo comma)
fermo: non consentito
custodia cautelare in carcere: consentita (secondo comma)
altre misure cautelari personali: consentite (secondo comma)
procedibilità: d'ufficio
Articolo n.589
Omicidio colposo.
1. Chiunque cagiona per colpa la morte di una persona è punito con la reclusione da sei mesi a 
cinque anni.
2. Se il fatto è commesso con violazione delle norme per la prevenzione degli infortuni sul lavoro la
pena è della reclusione da due a sette anni.
3. 
4. Nel caso di morte di più persone, ovvero di morte di una o più persone e di lesioni di una o più 
persone , si applica la pena che dovrebbe infliggersi per la più grave delle violazioni commesse 
aumentata fino al triplo, ma la pena non può superare gli anni quindici.
competenza: Trib. monocratico (udienza prelim.)
arresto: facoltativo
fermo: non consentito (primo comma); consentito (secondo e terzo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.589 bis
Omicidio stradale 
 Chiunque cagioni per colpa la morte di una persona con violazione delle norme sulla disciplina 



della circolazione stradale e' punito con la reclusione da due a sette anni.
Chiunque, ponendosi alla guida di un veicolo a motore in stato di ebbrezza alcolica o di alterazione 
psico-fisica conseguente all'assunzione di sostanze stupefacenti o psicotrope ai sensi 
rispettivamente degli articoli 186, comma 2, lettera c), e 187 del decreto legislativo 30 aprile 1992, 
n. 285, cagioni per colpa la morte di una persona, e' punito con la reclusione da otto a dodici anni.
La stessa pena si applica al conducente di un veicolo a motore di cui all'articolo 186-bis, comma 1, 
lettere b), c) e d), del decreto legislativo 30 aprile 1992, n. 285, il quale, in stato di ebbrezza alcolica
ai sensi dell'articolo 186, comma 2, lettera b), del medesimo decreto legislativo n. 285 del 1992, 
cagioni per colpa la morte di una persona.
Salvo quanto previsto dal terzo comma, chiunque, ponendosi alla guida di un veicolo a motore in 
stato di ebbrezza alcolica ai sensi dell'articolo 186, comma 2, lettera b), del decreto legislativo 30 
aprile 1992, n. 285, cagioni per colpa la morte di una persona, e' punito con la reclusione da cinque 
a dieci anni.
 La pena di cui al comma precedente si applica altresì:
1) al conducente di un veicolo a motore che, procedendo in un centro urbano ad una velocita' pari o 
superiore al doppio di quella consentita e comunque non inferiore a 70 km/h, ovvero su strade 
extraurbane ad una velocita' superiore di almeno 50 km/h rispetto a quella massima consentita, 
cagioni per colpa la morte di una persona;
2) al conducente di un veicolo a motore che, attraversando un'intersezione con il semaforo disposto 
al rosso ovvero circolando contromano, cagioni per colpa la morte di una persona;
3) al conducente di un veicolo a motore che, a seguito di manovra di inversione del senso di marcia 
in prossimita' o in corrispondenza di intersezioni, curve o dossi o a seguito di sorpasso di un altro 
mezzo in corrispondenza di un attraversamento pedonale o di linea continua, cagioni per colpa la 
morte di una persona.
 Nelle ipotesi di cui ai commi precedenti la pena e' aumentata se il fatto e' commesso da persona 
non munita di patente di guida o con patente sospesa o revocata, ovvero nel caso in cui il veicolo a 
motore sia di proprieta' dell'autore del fatto e tale veicolo sia sprovvisto di assicurazione 
obbligatoria.
 Nelle ipotesi di cui ai commi precedenti, qualora l'evento non sia esclusiva conseguenza dell'azione
o dell'omissione del colpevole, la pena e' diminuita fino alla meta'.
Nelle ipotesi di cui ai commi precedenti, qualora il conducente cagioni la morte di piu' persone, 
ovvero la morte di una o piu' persone e lesioni a una o piu' persone, si applica la pena che dovrebbe 
infliggersi per la piu' grave delle violazioni commesse aumentata fino al triplo, ma la pena non puo' 
superare gli anni diciotto.
 
competenza: Trib. monocratico (comma 1, 4 e 5); Tribunale collegiale (comma 2 e 3; nelle ipotesi in
cui ricorre l’aggravante di cui all’art. 590-ter)
arresto: facoltativo (comma 1, 4 e 5); obbligatorio (comma 2 e 3)
fermo: consentito
custodia cautelare in carcere: consentita
altre misure cautelari personali: consentite
procedibilità: d’ufficio



Articolo n.589 ter
Fuga del conducente in caso di omicidio stradale 
 Nel caso di cui all'articolo 589-bis, se il conducente si da' alla fuga, la pena e' aumentata da un 
terzo a due terzi e comunque non puo' essere inferiore a cinque anni.
 
competenza: Tribunale collegiale
arresto: obbligatorio (nelle ipotesi di cui al 2° e 3° comma dell’art. 589-bis); facoltativo (nelle altre 
ipotesi)
fermo: consentito
custodia cautelare in carcere: consentita
altre misure cautelari personali: consentite
procedibilità: d’ufficio
 
Articolo n.590
Lesioni personali colpose.
1. Chiunque cagiona ad altri per colpa una lesione personale è punito con la reclusione fino a tre 
mesi o con la multa fino a 309 euro.
2. Se la lesione è grave la pena è della reclusione da uno a sei mesi o della multa da 123 euro a 619 
euro; se è gravissima , della reclusione da tre mesi a due anni o della multa da 309 euro a 1.239 
euro.
3. Se i fatti di cui al secondo comma sono commessi con violazione delle norme per la prevenzione 
degli infortuni sul lavoro la pena per le lesioni gravi è della reclusione da tre mesi a un anno o della 
multa da euro 500 a euro 2.000 e la pena per le lesioni gravissime è della reclusione da uno a tre 
anni.
4. Nel caso di lesioni di più persone si applica la pena che dovrebbe infliggersi per la più grave delle
violazioni commesse, aumentata fino al triplo; ma la pena della reclusione non può superare gli anni
cinque.
5. Il delitto è punibile a querela della persona offesa , salvo nei casi previsti nel primo e secondo 
capoverso, limitatamente ai fatti commessi con violazione delle norme per la prevenzione degli 
infortuni sul lavoro o relative all'igiene del lavoro o che abbiano determinato una malattia 
professionale.
competenza: Trib. monocratico (udienza prelim.; aggravanti ex art. 4, comma 3, d.lg. n. 274 del 
2000); Giudice di pace (ipotesi perseguibile a querela e da cui derivi malattia di durata inferiore a 
20 gg.)
arresto: non consentito
fermo: non consentito
custodia cautelare in carcere: consentita (quarto comma)
altre misure cautelari personali: non consentite
procedibilità: a querela della persona offesa, salvo le eccezioni previste dall'ultimo comma



Articolo n.590 bis
Lesioni personali stradali gravi o gravissime.
 Chiunque cagioni per colpa ad altri una lesione personale con violazione delle norme sulla 
disciplina della circolazione stradale e' punito con la reclusione da tre mesi a un anno per le lesioni 
gravi e da uno a tre anni per le lesioni gravissime.
Chiunque, ponendosi alla guida di un veicolo a motore in stato di ebbrezza alcolica o di alterazione 
psico-fisica conseguente all'assunzione di sostanze stupefacenti o psicotrope ai sensi 
rispettivamente degli articoli 186, comma 2, lettera c), e 187 del decreto legislativo 30 aprile 1992, 
n. 285, cagioni per colpa a taluno una lesione personale, e' punito con la reclusione da tre a cinque 
anni per le lesioni gravi e da quattro a sette anni per le lesioni gravissime.
 Le pene di cui al comma precedente si applicano altresi' al conducente di un veicolo a motore di cui
all'articolo 186-bis, comma 1, lettere b), c) e d), del decreto legislativo 30 aprile 1992, n. 285, il 
quale, in stato di ebbrezza alcolica ai sensi dell'articolo 186, comma 2, lettera b), del medesimo 
decreto legislativo n. 285 del 1992, cagioni per colpa a taluno lesioni personali gravi o gravissime.
Salvo quanto previsto dal terzo comma, chiunque, ponendosi alla guida di un veicolo a motore in 
stato di ebbrezza alcolica ai sensi dell'articolo 186, comma 2, lettera b), del decreto legislativo 30 
aprile 1992, n. 285, cagioni per colpa a taluno lesioni personali, e' punito con la reclusione da un 
anno e sei mesi a tre anni per le lesioni gravi e da due a quattro anni per le lesioni gravissime.
Le pene di cui al comma precedente si applicano altresi':
1) al conducente di un veicolo a motore che, procedendo in un centro urbano ad una velocita' pari o 
superiore al doppio di quella consentita e comunque non inferiore a 70 km/h, ovvero su strade 
extraurbane ad una velocita' superiore di almeno 50 km/h rispetto a quella massima consentita, 
cagioni per colpa a taluno lesioni personali gravi o gravissime;
2) al conducente di un veicolo a motore che, attraversando un'intersezione con il semaforo disposto 
al rosso ovvero circolando contromano, cagioni per colpa a taluno lesioni personali gravi o 
gravissime;
3) al conducente di un veicolo a motore che, a seguito di manovra di inversione del senso di marcia 
in prossimita' o in corrispondenza di intersezioni, curve o dossi o a seguito di sorpasso di un altro 
mezzo in corrispondenza di un attraversamento pedonale o di linea continua, cagioni per colpa a 
taluno lesioni personali gravi o gravissime.
 Nelle ipotesi di cui ai commi precedenti la pena e' aumentata se il fatto e' commesso da persona 
non munita di patente di guida o con patente sospesa o revocata, ovvero nel caso in cui il veicolo a 
motore sia di proprieta' dell'autore del fatto e tale veicolo sia sprovvisto di assicurazione 
obbligatoria.
Nelle ipotesi di cui ai commi precedenti, qualora l'evento non sia esclusiva conseguenza dell'azione 
o dell'omissione del colpevole, la pena e' diminuita fino alla meta'.
 Nelle ipotesi di cui ai commi precedenti, qualora il conducente cagioni lesioni a piu' persone, si 
applica la pena che dovrebbe infliggersi per la piu' grave delle violazioni commesse aumentata fino 
al triplo, ma la pena non puo' superare gli anni sette.
 
competenza: Trib. monocratico
arresto: facoltativo (comma 2, 3, 4 e 5); non consentito (nelle altre ipotesi; v. anche art. 1898 d.lg. n.



285/1992)
fermo: consentito (comma 2 e 3, nel caso di lesioni gravissime)
custodia cautelare in carcere: consentita (comma 2 e 3)
altre misure cautelari personali: consentite (comma 2 e 3;  comma 4 e 5, misure coercitive ex art. 
3915 c.p.p., misure interdittive nel caso di lesioni gravissime; v. anche art. 1896 d.lg. n. 285/1992)
procedibilità: d’ufficio
Articolo n.590 ter
Fuga del conducente in caso di lesioni personali stradali 
 Nel caso di cui all'articolo 590-bis, se il conducente si dà alla fuga, la pena e' aumentata da un terzo
a due terzi e comunque non puo' essere inferiore a tre anni.
competenza: Trib. collegiale (comma 2 e 3 dell’art. 590-bis nel caso di lesioni gravissime); Trib. 
monocratico (comma 1, 4 e 5)
arresto: facoltativo (comma 2, 3, 4 e 5 dell’art. 590-bis ; comma 1 dell’art. 590-bis nel caso di 
lesioni gravissime ) non consentito ( comma 1 dell’art. 590-bis nel caso di lesioni gravi)
fermo: consentito (comma 2 e 3 dell’art. 590-bis)
custodia cautelare in carcere: consentita (comma 1 dell’art. 590-bis nel caso di lesioni gravissime,
 comma 2, 3, 4 e 5); non consentita (  comma 1 dell’art. 590-bisnel caso di lesioni gravi)
altre misure cautelari personali: consentite (comma 1 nel caso di lesioni gravissime; comma 2, 3, 4 e
5; v. anche art. 189, comma 6, d.lg. n. 285/1992)
procedibilità: d’ufficio
Articolo n.590 quater
Computo delle circostanze 
 Quando ricorrono le circostanze aggravanti di cui agli articoli 589-bis, secondo, terzo, quarto, 
quinto e sesto comma, 589-ter, 590-bis, secondo, terzo, quarto, quinto e sesto comma, e 590-ter, le 
concorrenti circostanze attenuanti, diverse da quelle previste dagli articoli 98 e 114, non possono 
essere ritenute equivalenti o prevalenti rispetto a queste e le diminuzioni si operano sulla quantita' di
pena determinata ai sensi delle predette circostanze aggravanti.
Articolo n.590 quinquies
Definizione di strade urbane e extraurbane 
Ai fini degli articoli 589-bis e 590-bis si intendono per strade extraurbane le strade di cui alle lettere
A, B e C del comma 2 dell'articolo 2 del decreto legislativo 30 aprile 1992, n. 285, e per strade di un
centro urbano le strade di cui alle lettere D, E, F e F-bis del medesimo comma 2.
Articolo n.590 sexies
Responsabilita'  colposa  per  morte o lesioni personali in ambito sanitario 1



Se i fatti di cui agli articoli 589 e 590 sono commessi nell'esercizio della professione sanitaria, si 
applicano le pene ivi previste salvo quanto disposto dal secondo comma.
Qualora l'evento si sia verificato a causa di imperizia, la punibilita' e' esclusa quando sono rispettate
le raccomandazioni previste dalle linee guida come definite e pubblicate ai sensi di legge ovvero, in 
mancanza di queste, le buone pratiche clinico-assistenziali, sempre che le raccomandazioni previste 
dalle predette linee guida risultino adeguate alle specificita' del caso concreto.
Articolo n.591
Abbandono di persone minori o incapaci.
1. Chiunque abbandona una persona minore degli anni quattordici, ovvero una persona incapace, 
per malattia di mente o di corpo, per vecchiaia, o per altra causa, di provvedere a se stessa, e della 
quale abbia la custodia o debba avere cura, è punito con la reclusione da sei mesi a cinque anni.
2. Alla stessa pena soggiace chi abbandona all'estero un cittadino italiano minore degli anni diciotto,
a lui affidato nel territorio dello Stato per ragioni di lavoro.
3. La pena è della reclusione da uno a sei anni se dal fatto deriva una lesione personale , ed è da tre 
a otto anni se ne deriva la morte.
4. Le pene sono aumentate se il fatto è commesso dal genitore , dal figlio, dal tutore o dal coniuge, 
ovvero dall'adottante o dall'adottato.
competenza: Trib. monocratico (udienza prelim.); Corte d'Assise (nell'ipotesi di morte)
arresto: facoltativo
fermo: consentito (terzo comma nell'ipotesi di morte)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.592
.
Articolo n.593
Omissione di soccorso.
1. Chiunque, trovando abbandonato o smarrito un fanciullo minore degli anni dieci, o un'altra 
persona incapace di provvedere a se stessa, per malattia di mente o di corpo, per vecchiaia o per 
altra causa, omette di darne immediato avviso all'Autorità è punito con la reclusione fino a un anno 
o con la multa fino a 2.500 euro.
2. Alla stessa pena soggiace chi, trovando un corpo umano che sia o sembri inanimato, ovvero una 
persona ferita o altrimenti in pericolo, omette di prestare l'assistenza occorrente o di darne 
immediato avviso all'Autorità.
3. Se da siffatta condotta del colpevole deriva una lesione personale , la pena è aumentata ; se ne 
deriva la morte, la pena è raddoppiata.



competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO II
Dei delitti contro l'onore
Articolo n.594
.
Articolo n.595
Diffamazione.
1. Chiunque, fuori dei casi indicati nell'articolo precedente, comunicando con più persone offende 
l'altrui reputazione, è punito con la reclusione fino a un anno o con la multa fino a 1.032 euro.
2. Se l'offesa consiste nell'attribuzione di un fatto determinato, la pena è della reclusione fino a due 
anni, ovvero della multa fino a 2.065 euro.
3. Se l'offesa è recata col mezzo della stampa o con qualsiasi altro mezzo di pubblicità , ovvero in 
atto pubblico , la pena è della reclusione da sei mesi a tre anni o della multa non inferiore a 516 euro
.
4. Se l'offesa è recata a un Corpo politico, amministrativo o giudiziario, o ad una sua 
rappresentanza, o ad una Autorità costituita in collegio , le pene sono aumentate.
competenza: Trib. monocratico (terzo e quarto comma e in caso di aggravanti ex art. 4 3 d.lg. n. 274 
del 2000); Giudice di pace (primo e secondo comma)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte



Articolo n.596
Esclusione della prova liberatoria.
1. Il colpevole del delitto previsto dall'articolo precedente non è ammesso a provare, a sua discolpa, 
la verità o la notorietà del fatto attribuito alla persona offesa.
2. Tuttavia, quando l'offesa consiste nell'attribuzione di un fatto determinato, la persona offesa e 
l'offensore possono, d'accordo , prima che sia pronunciata sentenza irrevocabile , deferire ad un 
giurì d'onore il giudizio sulla verità del fatto medesimo.
3. Quando l'offesa consiste nell'attribuzione di un fatto determinato, la prova della verità del fatto 
medesimo è però sempre ammessa nel procedimento penale:
1) se la persona offesa è un pubblico ufficiale ed il fatto ad esso attribuito si riferisce all'esercizio 
delle sue funzioni;
2) se per il fatto attribuito alla persona offesa è tuttora aperto o si inizia contro di essa un 
procedimento penale;
3) se il querelante domanda formalmente che il giudizio si estenda ad accertare la verità o la falsità 
del fatto ad esso attribuito.
4. Se la verità del fatto è provata o se per esso la persona, a cui il fatto è attribuito, è condannata 
dopo l'attribuzione del fatto medesimo, l'autore dell'imputazione non è punibile, salvo che i modi 
usati non rendano per se stessi applicabile la disposizione dell'articolo 595, primo comma.
Articolo n.596 bis
Diffamazione col mezzo della stampa.
1. Se il delitto di diffamazione è commesso col mezzo della stampa le disposizioni dell'articolo 
precedente si applicano anche al direttore o vice-direttore responsabile, all'editore e allo stampatore,
per i reati preveduti negli articoli 57, 57-bis e 58.
Articolo n.597
Querela della persona offesa ed estinzione del reato.
1. Il delitto previsto dall'articolo 595 è punibile a querela della persona offesa.
2. Se la persona offesa e l'offensore hanno esercitato la facoltà indicata nel capoverso dell'articolo 
precedente , la querela si considera tacitamente rinunciata o rimessa.
3. Se la persona offesa muore prima che sia decorso il termine per proporre la querela , o se si tratta 
di offesa alla memoria di un defunto, possono proporre querela i prossimi congiunti , l'adottante e 
l'adottato. In tali casi, e altresì in quello in cui la persona offesa muoia dopo avere proposto la 
querela, la facoltà indicata nel capoverso dell'articolo precedente spetta ai prossimi congiunti, 
all'adottante e all'adottato.
Articolo n.598
Offese in scritti e discorsi pronunciati dinanzi alle Autorità giudiziarie o amministrative.
1. Non sono punibili le offese contenute negli scritti presentati o nei discorsi pronunciati dalle parti 
o dai loro patrocinatori nei procedimenti dinanzi all'Autorità giudiziaria, ovvero dinanzi a 



un'Autorità amministrativa, quando le offese concernono l'oggetto della causa o del ricorso 
amministrativo.
2. Il giudice, pronunciando nella causa, può, oltre ai provvedimenti disciplinari, ordinare la 
soppressione o la cancellazione, in tutto o in parte, delle scritture offensive, e assegnare alla persona
offesa una somma a titolo di risarcimento del danno non patrimoniale. Qualora si tratti di scritture 
per le quali la soppressione o cancellazione non possa eseguirsi, è fatta sulle medesime annotazione 
della sentenza.
Articolo n.599
Provocazione.
1. 
2. Non è punibile chi ha commesso alcuno dei fatti preveduti dall'articolo 595 nello stato d'ira 
determinato da un fatto ingiusto altrui , e subito dopo di esso.
3. 
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO III
Dei delitti contro la libertà individuale
SEZIONE I
Dei delitti contro la personalità individuale Ai sensi degli artt. 9 e 10 l. 11 agosto 2003, n. 228
(quest'ultimo come modificato dall'art. 1-ter2 d.l. 14 settembre 2004, n. 241, conv. con modif.,
in l. 12 novembre 2004, n. 271), ai procedimenti per i delitti previsti dalla presente sezione si
applicano le disposizioni di cui all'art. 13 d.l. 13 maggio 1991, n. 152, conv., con modif., nella l.
12 luglio 1991, n. 203, in materia di intercettazione di conversazioni o di comunicazioni,
nonché le disposizioni dell'art. 41, 2 e 5-7 d.l. 18 ottobre 2001, n. 374, conv., con modif., nella l.
15 dicembre 2001, n. 438, in materia di attività sotto copertura, fatto salvo quanto previsto
dall'art. 14 l. 3 agosto 1998, n. 269. Ai sensi dell'art. 1-ter2 d.l. n. 241, cit., le operazioni sotto
copertura «sono effettuate dagli ufficiali di polizia giudiziaria della Polizia di Stato, dell'Arma
dei carabinieri e del Corpo della guardia di finanza, appartenenti alle strutture specializzate o
alla Direzione investigativa antimafia, nei limiti delle loro competenze».
Articolo n.600
Riduzione o mantenimento in schiavitù o in servitù.
1. Chiunque esercita su una persona poteri corrispondenti a quelli del diritto di proprietà ovvero 
chiunque riduce o mantiene una persona in uno stato di soggezione continuativa, costringendola a 
prestazioni lavorative o sessuali ovvero all'accattonaggio o comunque al compimento di attività 
illecite che ne comportino lo sfruttamento ovvero a sottoporsi al prelievo di organi, è punito con la 



reclusione da otto a venti anni.
2. La riduzione o il mantenimento nello stato di soggezione ha luogo quando la condotta è attuata 
mediante violenza, minaccia, inganno, abuso di autorità o approfittamento di una situazione di 
vulnerabilità , di inferiorità fisica o psichica o di una situazione di necessità, o mediante la promessa
o la dazione di somme di denaro o di altri vantaggi a chi ha autorità sulla persona.
3. 
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite, v. 282-bis, comma 6 e 384-bis c.p.p.
procedibilità: d'ufficio
Articolo n.600 bis
Prostituzione minorile.
1. È punito con la reclusione da sei a dodici anni e con la multa da euro 15.000 a euro 150.000 
chiunque:
1) recluta o induce alla prostituzione una persona di età inferiore agli anni diciotto;
2) favorisce, sfrutta, gestisce, organizza o controlla la prostituzione di una persona di età inferiore 
agli anni diciotto, ovvero altrimenti ne trae profitto.
2. Salvo che il fatto costituisca più grave reato , chiunque compie atti sessuali con un minore di età 
compresa tra i quattordici e i diciotto anni, in cambio di un corrispettivo in denaro o altra utilità, 
anche solo promessi, è punito con la reclusione da uno a sei anni e con la multa da euro 1.500 a 
euro 6.000.
competenza: Trib. collegiale
arresto: obbligatorio (primo comma); facoltativo (secondo comma)
fermo: consentito (primo comma)
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite (v.282-bis, comma 6 e 384-bis c.p.p.)
procedibilità: d'ufficio
Articolo n.600 ter
Pornografia minorile.
1. È punito con la reclusione da sei a dodici anni e con la multa da euro 24.000 a euro 240.000 
chiunque:
1) utilizzando minori di anni diciotto, realizza esibizioni o spettacoli pornografici ovvero produce 
materiale pornografico;
2) recluta o induce minori di anni diciotto a partecipare a esibizioni o spettacoli pornografici ovvero



dai suddetti spettacoli trae altrimenti profitto.
2. Alla stessa pena soggiace chi fa commercio del materiale pornografico di cui al primo comma.
3. Chiunque, al di fuori delle ipotesi di cui al primo e al secondo comma, con qualsiasi mezzo, 
anche per via telematica, distribuisce, divulga, diffonde o pubblicizza il materiale pornografico di 
cui al primo comma, ovvero distribuisce o divulga notizie o informazioni finalizzate 
all'adescamento o allo sfruttamento sessuale di minori degli anni di-ciotto, è punito con la 
reclusione da uno a cinque anni e con la multa da 2.582 euro a 51.645 euro.
4. Chiunque al di fuori delle ipotesi di cui ai commi primo, secondo e terzo, offre o cede ad altri, 
anche a titolo gratuito, il materiale pornografico di cui al primo comma, è punito con la reclusione 
fino a tre anni e con la multa da euro 1.549 a euro 5.164.
5. Nei casi previsti dal terzo e dal quarto comma la pena è aumentata in misura non eccedente i due 
terzi ove il materiale sia di ingente quantità.
6. Salvo che il fatto costituisca più grave reato, chiunque assiste a esibizioni o spettacoli 
pornografici in cui siano coinvolti minori di anni diciotto è punito con la reclusione fino a tre anni e 
con la multa da euro 1.500 a euro 6.000..
7. Ai fini di cui al presente articolo per pornografia minorile si intende ogni rappresentazione, con 
qualunque mezzo, di un minore degli anni diciotto coinvolto in attività sessuali esplicite, reali o 
simulate, o qualunque rappresentazione degli organi sessuali di un minore di anni diciotto per scopi 
sessuali.
competenza: Trib. collegiale; Trib. monocratico (quarto e sesto comma)
arresto: obbligatorio (primo e secondo comma); facoltativo (terzo comma; quarto comma 
nell’ipotesi aggravata ai sensi del quinto comma, sesto comma)
fermo: consentito (primo e secondo comma; terzo comma nell’ipotesi aggravata ai sensi del quinto 
comma)
custodia cautelare in carcere: consentita (primo, secondo. terzo e quinto comma, ma v. art. 275, 
comma 3, c.p.p.)
altre misure cautelari personali: consentite (primo, secondo. terzo e quinto comma; v. 282-bis, 
comma 6 e 384-bis c.p.p., anche quarto)
procedibilità: d'ufficio
Articolo n.600 quater
Detenzione di materiale pornografico.
1. Chiunque, al di fuori delle ipotesi previste dall'articolo 600-ter, consapevolmente si procura o 
detiene materiale pornografico realizzato utilizzando minori degli anni diciotto, è punito con la 
reclusione fino a tre anni e con la multa non inferiore a euro 1.549.
2. La pena è aumentata in misura non eccedente i due terzi ove il materiale detenuto sia di ingente 
quantità.
competenza: Trib. monocratico
arresto: facoltativo (secondo comma)
fermo: non consentito
custodia cautelare in carcere: consentita (secondo comma)



altre misure cautelari personali: v. art. 282-bis, comma 6, e 384-bis c.p.p.
procedibilità: d'ufficio
 
 
Articolo n.600 quater
Pornografia virtuale 
 
1. Le disposizioni di cui agli articoli 600-ter e 600-quater si applicano anche quando il materiale 
pornografico rappresenta immagini virtuali realizzate utilizzando immagini di minori degli anni 
diciotto o parti di esse, ma la pena è diminuita di un terzo.
2. Per immagini virtuali si intendono immagini realizzate con tecniche di elaborazione grafica non 
associate in tutto o in parte a situazioni reali, la cui qualità di rappresentazione fa apparire come 
vere situazioni non reali.
Articolo n.600 quinquies
Iniziative turistiche volte allo sfruttamento della prostituzione minorile.
1. Chiunque organizza o propaganda viaggi finalizzati alla fruizione di attività di prostituzione a 
danno di minori o comunque comprendenti tale attività è punito con la reclusione da sei a dodici 
anni e con la multa da 15.493 euro a 154.937 euro.
competenza: Trib. collegiale
arresto: obbligatorio
fermo: consentito
custodia cuatelare in carcere: consentita, ma v. art. 275, comma 3, c.p.p.
altre misure cautelari personali: consentite
procedibilità: d'ufficio
Articolo n.600 sexies
.
Articolo n.600 septies
Confisca.
1. Nel caso di condanna, o di applicazione della pena su richiesta delle parti a norma dell'articolo 
444 del codice di procedura penale, per i delitti previsti dalla presente sezione, nonché dagli articoli 
609-bis, quando il fatto è commesso in danno di un minore di anni diciotto o il reato è aggravato 
dalle circostanze di cui all'articolo 609-ter, primo comma, numeri 1), 5) e 5-bis), 609-quater, 609-
quinquies, 609-octies, quando il fatto è commesso in danno di un minore di anni diciotto o il reato è
aggravato dalle circostanze di cui all'articolo 609-ter, primo comma, numeri 1), 5) e 5-bis), e 609-



undecies, è sempre ordinata, salvi i diritti della persona offesa alle restituzioni e al risarcimento dei 
danni, la confisca dei beni che costituiscono il prodotto, il profitto o il prezzo del reato. Ove essa 
non sia possibile, il giudice dispone la confisca di beni di valore equivalente a quelli che 
costituiscono il prodotto, il profitto o il prezzo del reato e di cui il condannato abbia, anche 
indirettamente o per interposta persona, la disponibilità. Si applica il terzo comma dell'articolo 322-
ter
Articolo n.600 septies
Circostanza attenuante.
 
1. La pena per i delitti di cui alla presente sezione è diminuita da un terzo fino alla metà nei 
confronti del concorrente che si adopera per evitare che l'attività delittuosa sia portata a 
conseguenze ulteriori, ovvero aiuta concretamente l'autorità di polizia o l'autorità giudiziaria nella 
raccolta di prove decisive per l'individuazione o la cattura dei concorrenti.
Articolo n.600 septies
Pene accessorie 
 
1. Alla condanna o all'applicazione della pena su richiesta delle parti a norma dell'articolo 444 del 
codice di procedura penale per i delitti previsti dalla presente sezione e per il delitto di cui 
all'articolo 414-bis del presente codice conseguono:
1) la perdita della responsabilità genitoriale, quando la qualità di genitore è prevista quale 
circostanza aggravante del reato ;
2) l'interdizione perpetua da qualsiasi ufficio attinente alla tutela, alla curatela o all'amministrazione 
di sostegno;
3) la perdita del diritto agli alimenti e l'esclusione dalla successione della persona offesa;
4) l'interdizione temporanea dai pubblici uffici; l'interdizione dai pubblici uffici per la durata di anni
cinque in seguito alla condanna alla reclusione da tre a cinque anni, ferma restando, comunque, 
l'applicazione dell'articolo 29, primo comma, quanto all'interdizione perpetua.
2. La condanna o l'applicazione della pena su richiesta delle parti a norma dell'articolo 444 del 
codice di procedura penale per uno dei delitti previsti dalla presente sezione e per il delitto di cui 
all'articolo 414-bis del presente codice, quando commessi in danno di minori, comporta in ogni caso
l'interdizione perpetua da qualunque incarico nelle scuole di ogni ordine e grado, nonché da ogni 
ufficio o servizio in istituzioni o strutture pubbliche o private frequentate abitualmente da minori.
3. In ogni caso è disposta la chiusura degli esercizi la cui attività risulta finalizzata ai delitti previsti 
dalla presente sezione, nonché la revoca della licenza di esercizio o della concessione o 
dell'autorizzazione per le emittenti radiotelevisive.
Articolo n.600 octies
Impiego di minori nell'accattonaggio.
1. Salvo che il fatto costituisca più grave reato, chiunque si avvale per mendicare di una persona 



minore degli anni quattordici o, comunque, non imputabile, ovvero permette che tale persona, ove 
sottoposta alla sua autorità o affidata alla sua custodia o vigilanza, mendichi, o che altri se ne 
avvalga per mendicare, è punito con la reclusione fino a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.601
Tratta di persone.
1. È punito con la reclusione da otto a venti anni chiunque recluta, introduce nel territorio dello 
Stato, trasferisce anche al di fuori di esso, trasporta, cede l'autorità sulla persona, ospita una o più 
persone che si trovano nelle condizioni di cui all'articolo 600, ovvero, realizza le stesse condotte su 
una o più persone, mediante inganno, violenza, minaccia, abuso di autorità o approfittamento di una
situazione di vulnerabilità, di inferiorità fisica, psichica o di necessità, o mediante promessa o 
dazione di denaro o di altri vantaggi alla persona che su di essa ha autorità, al fine di indurle o 
costringerle a prestazioni lavorative, sessuali ovvero all'accattonaggio o comunque al compimento 
di attività illecite che ne comportano lo sfruttamento o a sottoporsi al prelievo di organi.
2. Alla stessa pena soggiace chiunque, anche al di fuori delle modalità di cui al primo comma, 
realizza le condotte ivi previste nei confronti di persona minore di età.
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite, (v. art. 282-bis, comma 6, e 384-bis c.p.p.)
procedibilità: d'ufficio
Articolo n.601 bis
Traffico di organi prelevati da persona vivente 1
I. Chiunque, illecitamente, commercia, vende, acquista ovvero, in qualsiasi modo e a qualsiasi 
titolo, procura o tratta organi o parti di organi prelevati da persona vivente e' punito con la 
reclusione da tre a dodici anni e con la multa da euro 50.000 ad euro 300.000. Se il fatto e' 
commesso da persona che esercita una professione sanitaria, alla condanna consegue l'interdizione 
perpetua dall'esercizio della professione.
II. Salvo che il fatto costituisca piu' grave reato, e' punito con la reclusione da tre a sette anni e con 
la multa da euro 50.000 ad euro 300.000 chiunque organizza o propaganda viaggi ovvero 
pubblicizza o diffonde, con qualsiasi mezzo, anche per via informatica o telematica, annunci 
finalizzati al traffico di organi o parti di organi di cui al primo comma.



 
competenza:  Trib. collegiale (1° comma); Trib. monocratico (2° comma)
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d’ufficio
 
Articolo n.602
Acquisto e alienazione di schiavi.
1. Chiunque, fuori dei casi indicati nell'articolo 601, acquista o aliena o cede una persona che si 
trova in una delle condizioni di cui all'articolo 600 è punito con la reclusione da otto a venti anni.
2..
competenza: Corte d'Assise
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite (v. art. 282-bis, comma 6, e 384-bis c.p.p.)
procedibilità: d'ufficio
Articolo n.602 bis
.
Articolo n.602 ter
Circostanze aggravanti.
1. La pena per i reati previsti dagli articoli 600, 601 e 602 è aumentata da un terzo alla metà:
a) se la persona offesa è minore degli anni diciotto;
b) se i fatti sono diretti allo sfruttamento della prostituzione o al fine di sottoporre la persona offesa 
al prelievo di organi;
c) se dal fatto deriva un grave pericolo per la vita o l'integrità fisica o psichica della persona offesa.
2. Se i fatti previsti dal titolo VII, capo III, del presente libro sono commessi al fine di realizzare od 
agevolare i delitti di cui agli articoli 600, 601 e 602, le pene ivi previste sono aumentate da un terzo 
alla metà.
3. Nei casi previsti dagli articoli 600-bis, primo comma, e 600-ter, la pena è aumentata da un terzo 
alla metà se il fatto è commesso con violenza o minaccia.



4. Nei casi previsti dagli articoli 600-bis, primo e secondo comma, 600-ter, primo comma, e 600-
quinquies, la pena è aumentata da un terzo alla metà se il fatto è commesso approfittando della 
situazione di necessità del minore.
5. Nei casi previsti dagli articoli 600-bis, primo e secondo comma, 600-ter e 600-quinquies, nonché 
dagli articoli 600, 601 e 602, la pena è aumentata dalla metà ai due terzi se il fatto è commesso in 
danno di un minore degli anni sedici..
6. Nei casi previsti dagli articoli 600-bis, primo comma, e 600-ter, nonché, se il fatto è commesso in
danno di un minore degli anni diciotto, dagli articoli 600, 601 e 602, la pena è aumentata dalla metà 
ai due terzi se il fatto è commesso da un ascendente, dal genitore adottivo, o dal loro coniuge o 
convivente, dal coniuge o da affini entro il secondo grado, da parenti fino al quarto grado 
collaterale, dal tutore o da persona a cui il minore è stato affidato per ragioni di cura, educazione, 
istruzione, vigilanza, custodia, lavoro, ovvero da pubblici ufficiali o incaricati di pubblico servizio 
nell'esercizio delle loro funzioni ovvero ancora se è commesso in danno di un minore in stato di 
infermità o minorazione psichica, naturale o provocata.
7. Nei casi previsti dagli articoli 600-bis, primo comma, e 600-ter, nonché dagli articoli 600, 601 e 
602, la pena è aumentata dalla metà ai due terzi se il fatto è commesso mediante somministrazione 
di sostanze alcoliche, narcotiche, stupefacenti o comunque pregiudizievoli per la salute fisica o 
psichica del minore, ovvero se è commesso nei confronti di tre o più persone.
8. Nei casi previsti dagli articoli 600-bis, 600-ter, 600-quater, 600-quater.1 e 600-quinquies, la pena 
è aumentata
a) se il reato è commesso da più persone riunite;
b) se il reato è commesso da persona che fa parte di un'associazione per delinquere e al fine di 
agevolarne l'attività;
c) se il reato è commesso con violenze gravi o se dal fatto deriva al minore, a causa della 
reiterazione delle condotte, un pregiudizio grave.
9. Le pene previste per i reati di cui al comma precedente sono aumentate in misura non eccedente i 
due terzi nei casi in cui gli stessi siano compiuti con l'utilizzo di mezzi atti ad impedire 
l'identificazione dei dati di accesso alle reti telematiche.
10. Le circostanze attenuanti, diverse da quelle previste dagli articoli 98 e 114, concorrenti con le 
circostanze aggravanti di cui alla presente sezione, non possono essere ritenute equivalenti o 
prevalenti rispetto a queste e le diminuzioni di pena si operano sulla quantità della stessa risultante 
dall'aumento conseguente alle predette aggravanti.
Articolo n.602 quater
Ignoranza dell'età della persona offesa.
1. Quando i delitti previsti dalla presente sezione sono commessi in danno di un minore degli anni 
diciotto, il colpevole non può invocare a propria scusa l'ignoranza dell'età della persona offesa, 
salvo che si tratti di ignoranza inevitabile.
Articolo n.603
Plagio.
1. Chiunque sottopone una persona al proprio potere, in modo da ridurla in totale stato di 
soggezione, è punito con la reclusione da cinque a quindici anni.



[NB] La Corte costituzionale, con sentenza 8 giugno 1981, n. 96, ha dichiarato l'illegittimità 
costituzionale del presente articolo.
Articolo n.603 bis
Intermediazione illecita e sfruttamento del lavoro12
1. Salvo che il fatto costituisca piu' grave reato, e' punito con la reclusione da uno a sei anni e con la
multa da 500 a 1.000 euro per ciascun lavoratore reclutato, chiunque:
1) recluta manodopera allo scopo di destinarla al lavoro presso terzi in condizioni di sfruttamento, 
approfittando dello stato di bisogno dei lavoratori;
2) utilizza, assume o impiega manodopera, anche mediante l'attivita' di intermediazione di cui al 
numero 1), sottoponendo i lavoratori a condizioni di sfruttamento ed approfittando del loro stato di 
bisogno.
2. Se i fatti sono commessi mediante violenza o minaccia, si applica la pena della reclusione da 
cinque a otto anni e la multa da 1.000 a 2.000 euro per ciascun lavoratore reclutato.
3. Ai fini del presente articolo, costituisce indice di sfruttamento la sussistenza di una o piu' delle 
seguenti condizioni:
1) la reiterata corresponsione di retribuzioni in modo palesemente difforme dai contratti collettivi 
nazionali o territoriali stipulati dalle organizzazioni sindacali piu' rappresentative a livello 
nazionale, o comunque sproporzionato rispetto alla quantita' e qualita' del lavoro prestato;
2) la reiterata violazione della normativa relativa all'orario di lavoro, ai periodi di riposo, al riposo 
settimanale, all'aspettativa obbligatoria, alle ferie;
3) la sussistenza di violazioni delle norme in materia di sicurezza e igiene nei luoghi di lavoro;
4) la sottoposizione del lavoratore a condizioni di lavoro, a metodi di sorveglianza o a situazioni 
alloggiative degradanti.
4. Costituiscono aggravante specifica e comportano l'aumento della pena da un terzo alla meta':
1) il fatto che il numero di lavoratori reclutati sia superiore a tre;
2) il fatto che uno o piu' dei soggetti reclutati siano minori in eta' non lavorativa;
3) l'aver commesso il fatto esponendo i lavoratori sfruttati a situazioni di grave pericolo, avuto 
riguardo alle caratteristiche delle prestazioni da svolgere e delle condizioni di lavoro
 
competenza: Trib. monocratico (udienza prelim. 1° e 2° comma);  Trib. collegiale (4° comma)
arresto: facoltativo (1° comma); obbligatorio in flagranza  (2° comma)
fermo: non consentito (1° comma); consentito (2° comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.603 bis
Circostanza attenuante1



. Per i delitti previsti dall'articolo 603-bis, la pena e' diminuita da un terzo a due terzi nei confronti 
di chi, nel rendere dichiarazioni su quanto a sua conoscenza, si adopera per evitare che l'attivita' 
delittuosa sia portata a conseguenze ulteriori ovvero aiuta concretamente l'autorita' di polizia o 
l'autorita' giudiziaria nella raccolta di prove decisive per l'individuazione o la cattura dei concorrenti
o per il sequestro delle somme o altre utilita' trasferite.
. Nel caso di dichiarazioni false o reticenti si applicano le disposizioni dell'articolo 16-septies del 
decreto-legge 15 gennaio 1991, n. 8, convertito, con modificazioni, dalla legge 15 marzo 1991, n. 
82.
. Non si applicano le disposizioni dell'articolo 600-septies.1.
Articolo n.603 bis
Confisca obbligatoria1
. In caso di condanna o di applicazione della pena su richiesta delle parti ai sensi dell'articolo 444 
del codice di procedura penale per i delitti previsti dall'articolo 603-bis, e' sempre obbligatoria, salvi
i diritti della persona offesa alle restituzioni e al risarcimento del danno, la confisca delle cose che 
servirono o furono destinate a commettere il reato e delle cose che ne sono il prezzo, il prodotto o il 
profitto, salvo che appartengano a persona estranea al reato. Ove essa non sia possibile e' disposta la
confisca di beni di cui il reo ha la disponibilita', anche indirettamente o per interposta persona, per 
un valore corrispondente al prodotto, prezzo o profitto del reato.
Articolo n.603 ter
Pene accessorie.
1. La condanna per i delitti di cui agli articoli 600, limitatamente ai casi in cui lo sfruttamento ha ad 
oggetto prestazioni lavorative, e 603-bis, importa l'interdizione dagli uffici direttivi delle persone 
giuridiche o delle imprese, nonché il divieto di concludere contratti di appalto, di cottimo fiduciario,
di fornitura di opere, beni o servizi riguardanti la pubblica amministrazione, e relativi subcontratti.
2. La condanna per i delitti di cui al primo comma importa altresì l'esclusione per un periodo di due 
anni da agevolazioni, finanziamenti, contributi o sussidi da parte dello Stato o di altri enti pubblici, 
nonché dell'Unione europea, relativi al settore di attività in cui ha avuto luogo lo sfruttamento. 
L'esclusione di cui al secondo comma è aumentata a cinque anni quando il fatto è commesso da 
soggetto al quale sia stata applicata la recidiva ai sensi dell'articolo 99, secondo comma, numeri 1) e
3)
3. L'esclusione di cui al secondo comma è aumentata a cinque anni quando il fatto è commesso da 
soggetto al quale sia stata applicata la recidiva ai sensi dell'articolo 99, secondo comma, numeri 1) e
3).
Articolo n.604
Fatto commesso all'estero.
1. Le disposizioni di questa sezione, nonché quelle previste dagli articoli 609-bis, 609-ter, 609-
quater, 609-quinquies, 609-octies e 609-undecies, si applicano altresì quando il fatto è commesso 
all'estero da cittadino italiano, ovvero in danno di cittadino italiano, ovvero dallo straniero in 
concorso con cittadino italiano. In quest'ultima ipotesi lo straniero è punibile quando si tratta di 
delitto per il quale è prevista la pena della reclusione non inferiore nel massimo a cinque anni e 



quando vi è stata richiesta dal Ministro di grazia e giustizia.
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO III
Dei delitti contro la libertà individuale
SEZIONE II
Dei delitti contro la libertà personale
Articolo n.605
Sequestro di persona.
1. Chiunque priva taluno della libertà personale è punito con la reclusione da sei mesi a otto anni.
2. La pena è della reclusione da uno a dieci anni, se il fatto è commesso:
1) in danno di un ascendente, di un discendente o del coniuge;
2) da un pubblico ufficiale , con abuso dei poteri inerenti alle sue funzioni.
3. Se il fatto di cui al primo comma è commesso in danno di un minore, si applica la pena della 
reclusione da tre a dodici anni. Se il fatto è commesso in presenza di taluna delle circostanze di cui 
al secondo comma, ovvero in danno di minore di anni quattordici o se il minore sequestrato è 
condotto o trattenuto all'estero, si applica la pena della reclusione da tre a quindici anni.
4. Se il colpevole cagiona la morte del minore sequestrato si applica la pena dell'ergastolo.
5. Le pene previste dal terzo comma sono altresì diminuite fino alla metà nei confronti dell'imputato
che si adopera concretamente:
1) affinché il minore riacquisti la propria libertà;
2) per evitare che l'attività delittuosa sia portata a conseguenze ulteriori, aiutando concretamente 
l'autorità di polizia o l'autorità giudiziaria nella raccolta di elementi di prova decisivi per la 
ricostruzione dei fatti e per l'individuazione o la cattura di uno o più autori di reati;
3) per evitare la commissione di ulteriori fatti di sequestro di minore.
competenza: Trib. monocratico (primo e secondo comma, udienza prelim.); Trib. collegiale (terzo 
comma); Corte d'Assise (quarto comma)
arresto: facoltativo; obbligatorio (quarto comma)
fermo: non consentito (primo, secondo e quinto comma); consentito (terzo e quarto comma)
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.606
Arresto illegale.
1. Il pubblico ufficiale che procede ad un arresto , abusando dei poteri inerenti alle sue funzioni, è 
punito con la reclusione fino a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.607
Indebita limitazione di libertà personale.
1. Il pubblico ufficiale , che, essendo preposto o addetto ad un carcere giudiziario o ad uno 
stabilimento destinato all'esecuzione di una pena o di una misura di sicurezza , vi riceve taluno 
senza un ordine dell'Autorità competente , o non obbedisce all'ordine di liberazione dato da questa 
Autorità , ovvero indebitamente protrae l'esecuzione della pena o della misura di sicurezza, è punito
con la reclusione fino a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.608
Abuso di autorità contro arrestati o detenuti.
1. Il pubblico ufficiale , che sottopone a misure di rigore non consentite dalla legge una persona 
arrestata o detenuta di cui egli abbia la custodia, anche temporanea, o che sia a lui affidata in 
esecuzione di un provvedimento dell'Autorità competente , è punito con la reclusione fino a trenta 
mesi.
2. La stessa pena si applica se il fatto è commesso da un altro pubblico ufficiale , rivestito, per 
ragione del suo ufficio, di una qualsiasi autorità sulla persona custodita.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite



procedibilità: d'ufficio
Articolo n.609
Perquisizione e ispezione personali arbitrarie.
1. Il pubblico ufficiale , che, abusando dei poteri inerenti alle sue funzioni, esegue una perquisizione
o un'ispezione personale , è punito con la reclusione fino ad un anno.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.609 bis
Violenza sessuale.
1. Chiunque con violenza o minaccia o mediante abuso di autorità, costringe taluno a compiere o 
subire atti sessuali è punito con la reclusione da cinque a dieci anni.
2. Alla stessa pena soggiace chi induce taluno a compiere o subire atti sessuali:
1) abusando delle condizioni di inferiorità fisica o psichica della persona offesa al momento del 
fatto ;
2) traendo in inganno la persona offesa per essersi il colpevole sostituito ad altra persona.
3. Nei casi di minore gravità la pena è diminuita in misura non eccedente i due terzi.
competenza: Trib. collegiale
arresto: obbligatorio (primo e secondo comma); facoltativo (terzo comma)
fermo: consentito
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite (terzo comma, v. art. 282-bis, sesto comma, 288, 
secondo comma, e 384-bis c.p.p.)
procedibilità: a querela di parte; d'ufficio (ipotesi di cui all'art. 609-septies 4)
Articolo n.609 ter
Circostanze aggravanti.
1. La pena è della reclusione da sei a dodici anni se i fatti di cui all'articolo 609-bis sono commessi :
1) nei confronti di persona che non ha compiuto gli anni quattordici ;
2) con l'uso di armi o di sostanze alcoliche, narcotiche o stupefacenti o di altri strumenti o sostanze 
gravemente lesivi della salute della persona offesa;



3) da persona travisata o che simuli la qualità di pubblico ufficiale o di incaricato di pubblico 
servizio ;
4) su persona comunque sottoposta a limitazioni della libertà personale;
5) nei confronti di persona che non ha compiuto gli anni diciotto della quale il colpevole sia 
l'ascendente, il genitore, anche adottivo, il tutore ;
5-bis) all'interno o nelle immediate vicinanze di istituto d'istruzione o di formazione frequentato 
dalla persona offesa ;
5-ter) nei confronti di donna in stato di gravidanza ;
5-quater) nei confronti di persona della quale il colpevole sia il coniuge, anche separato o 
divorziato, ovvero colui che alla stessa persona è o è stato legato da relazione affettiva, anche senza 
convivenza ;
5-quinquies) se il reato è commesso da persona che fa parte di un'associazione per delinquere e al 
fine di agevolarne l'attività ;
5-sexies) se il reato è commesso con violenze gravi o se dal fatto deriva al minore, a causa della 
reiterazione delle condotte, un pregiudizio grave.
2. La pena è della reclusione da sette a quattordici anni se il fatto è commesso nei confronti di 
persona che non ha compiuto gli anni dieci.
Articolo n.609 quater
Atti sessuali con minorenne.
1. Soggiace alla pena stabilita dall'articolo 609-bis chiunque al di fuori delle ipotesi previste in detto
articolo, compie atti sessuali con persona che, al momento del fatto:
1) non ha compiuto gli anni quattordici ;
2) non ha compiuto gli anni sedici, quando il colpevole sia l'ascendente, il genitore, anche adottivo, 
o il di lui convivente, il tutore, ovvero altra persona cui, per ragioni di cura, di educazione, di 
istruzione, di vigilanza o di custodia, il minore è affidato o che abbia, con quest'ultimo, una 
relazione di convivenza.
2. Fuori dei casi previsti dall'articolo 609-bis, l'ascendente, il genitore, anche adottivo, o il di lui 
convivente, il tutore, ovvero altra persona cui, per ragioni di cura, di educazione, di istruzione, di 
vigilanza o di custodia, il minore è affidato, o che abbia con quest'ultimo una relazione di 
convivenza, che, con l'abuso dei poteri connessi alla sua posizione, compie atti sessuali con persona
minore che ha compiuto gli anni sedici, è punito con la reclusione da tre a sei anni.
3. Non è punibile il minorenne che, al di fuori delle ipotesi previste nell'articolo 609-bis, compie atti
sessuali con un minorenne che abbia compiuto gli anni tredici, se la differenza di età tra i soggetti 
non è superiore a tre anni.
4. Nei casi di minore gravità la pena è diminuita in misura non eccedente i due terzi.
5. Si applica la pena di cui all'articolo 609-ter, secondo comma, se la persona offesa non ha 
compiuto gli anni dieci.
competenza: Trib. collegiale
arresto: obbligatorio (primo e secondo comma; v. però art. 380, terzo comma, c.p.p.); facoltativo 
(quarto e quinto comma)



fermo: consentito (primo e quinto comma)
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite (v. art. 282-bis, sesto comma, 288, secondo comma e 
384-bis c.p.p.)
procedibilità: a querela di parte; d'ufficio (ipotesi di cui all'art. 609-septies, quarto comma)
Articolo n.609 quinquies
Corruzione di minorenne.
1. Chiunque compie atti sessuali in presenza di persona minore di anni quattordici, al fine di farla 
assistere, è punito con la reclusione da uno a cinque anni.
2. Salvo che il fatto costituisca più grave reato, alla stessa pena di cui al primo comma soggiace 
chiunque fa assistere una persona minore di anni quattordici al compimento di atti sessuali, ovvero 
mostra alla medesima materiale pornografico, al fine di indurla a compiere o a subire atti sessuali.
3. La pena è aumentata
a) se il reato è commesso da più persone riunite;
b) se il reato è commesso da persona che fa parte di un'associazione per delinquere e al fine di 
agevolarne l'attività;
c) se il reato è commesso con violenze gravi o se dal fatto deriva al minore, a causa della 
reiterazione delle condotte, un pregiudizio grave.
4. La pena è aumentata fino alla metà quando il colpevole sia l'ascendente, il genitore, anche 
adottivo, o il di lui convivente, il tutore, ovvero altra persona cui, per ragioni di cura, di educazione,
di istruzione, di vigilanza o di custodia, il minore è affidato, o che abbia con quest'ultimo una 
relazione di stabile convivenza.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (v. art. 391, comma 5, c.p.p.)
altre misure cautelari personali: consentite (v. art. 282-bis, sesto comma, 288, secondo comma, e 
384-bis c.p.p.)
procedibilità: d'ufficio
Articolo n.609 sexies
Ignoranza dell'età della persona offesa.
1. Quando i delitti previsti negli articoli 609-bis, 609-ter, 609-quater, 609-octies e 609-undecies 
sono commessi in danno di un minore degli anni diciotto, e quando è commesso il delitto di cui 
all'articolo 609-quinquies, il colpevole non può invocare a propria scusa l'ignoranza dell'età della 
persona offesa, salvo che si tratti di ignoranza inevitabile.
Articolo n.609 septies



Querela di parte.
1. I delitti previsti dagli articoli 609-bis, 609-ter e 609-quater sono punibili a querela della persona 
offesa.
2. Salvo quanto previsto dall'articolo 597, terzo comma, il termine per la proposizione della querela 
è di sei mesi.
3. La querela proposta è irrevocabile.
4. Si procede tuttavia d'ufficio:
1) se il fatto di cui all'articolo 609-bis è commesso nei confronti di persona che al momento del 
fatto non ha compiuto gli anni diciotto ;
2) se il fatto è commesso dall'ascendente, dal genitore, anche adottivo, o dal di lui convivente, dal 
tutore , ovvero da altra persona cui il minore è affidato per ragioni di cura, di educazione, di 
istruzione, di vigilanza o di custodia o che abbia con esso una relazione di convivenza ;
3) se il fatto è commesso da un pubblico ufficiale o da un incaricato di pubblico servizio 
nell'esercizio delle proprie funzioni;
4) se il fatto è connesso con un altro delitto per il quale si deve procedere d'ufficio;
5) se il fatto è commesso nell'ipotesi di cui all'articolo 609-quater, ultimo comma.
Articolo n.609 octies
Violenza sessuale di gruppo.
1. La violenza sessuale di gruppo consiste nella partecipazione, da parte di più persone riunite, ad 
atti di violenza sessuale di cui all'articolo 609-bis.
2. Chiunque commette atti di violenza sessuale di gruppo è punito con la reclusione da sei a dodici 
anni.
3. La pena è aumentata se concorre taluna delle circostanze aggravanti previste dall'articolo 609-
ter.
4. La pena è diminuita per il partecipante la cui opera abbia avuto minima importanza nella 
preparazione o nella esecuzione del reato. La pena è altresì diminuita per chi sia stato determinato a 
commettere il reato quando concorrono le condizioni stabilite dai numeri 3) e 4) del primo comma e
dal terzo comma dell'articolo 112.
competenza: Trib. collegiale
arresto: obbligatorio
fermo: consentito
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite; v. art. 282-bis, sesto comma, e 384-bis c.p.p.
procedibilità: d'ufficio
Articolo n.609 nonies
Pene accessorie ed altri effetti penali.
1. La condanna o l'applicazione della pena su richiesta delle parti ai sensi dell'articolo 444 del 



codice di procedura penale per alcuno dei delitti previsti dagli articoli 609-bis, 609-ter, 609-quater, 
609-quinquies, 609-octies e 609-undecies comporta:
1) la perdita della responsabilità genitoriale , quando la qualità di genitore è elemento costitutivo o 
circostanza aggravante del reato;
2) l'interdizione perpetua da qualsiasi ufficio attinente alla tutela, alla curatela e all'amministrazione 
di sostegno;
3) la perdita del diritto agli alimenti e l'esclusione dalla successione della persona offesa ;
4) l'interdizione temporanea dai pubblici uffici; l'interdizione dai pubblici uffici per la durata di anni
cinque in seguito alla condanna alla reclusione da tre a cinque anni, ferma restando, comunque, 
l'applicazione dell'articolo 29, primo comma, quanto all'interdizione perpetua;
5) la sospensione dall'esercizio di una professione o di un'arte.
2. La condanna o l'applicazione della pena su richiesta delle parti a norma dell'articolo 444 del 
codice di procedura penale, per alcuno dei delitti previsti dagli articoli 609-bis, 609-ter, 609-octies e
609-undecies, se commessi nei confronti di persona che non ha compiuto gli anni diciotto, 609-
quater e 609-quinquies, comporta in ogni caso l'interdizione perpetua da qualunque incarico nelle 
scuole di ogni ordine e grado nonché da ogni ufficio o servizio in istituzioni o in altre strutture 
pubbliche o private frequentate prevalentemente da minori.
3. La condanna per i delitti previsti dall'articolo 600-bis, secondo comma, dall'articolo 609-bis, nelle
ipotesi aggravate di cui all'articolo 609-ter, dagli articoli 609-quater, 609-quinquies, e 609-octies, 
nelle ipotesi aggravate di cui al terzo comma del medesimo articolo, comporta, dopo l'esecuzione 
della pena e per una durata minima di un anno, l'applicazione delle seguenti misure di sicurezza 
personali::
1) l'eventuale imposizione di restrizione dei movimenti e della libera circolazione, nonché il divieto 
di avvicinarsi a luoghi frequentati abitualmente da minori;
2) il divieto di svolgere lavori che prevedano un contatto abituale con minori;
3) l'obbligo di tenere informati gli organi di polizia sulla propria residenza e sugli eventuali 
spostamenti.
4. Chiunque viola le disposizioni previste dal terzo comma è soggetto alla pena della reclusione fino
a tre anni.
Articolo n.609 decies
Comunicazione al tribunale per i minorenni.
1. Quando si procede per taluno dei delitti previsti dagli articoli 600, 600-bis, 600-ter, 600-
quinquies, 601, 602, 609-bis, 609-ter, 609-quinquies, 609-octies e 609-undecies commessi in danno 
di minorenni, ovvero per il delitto previsto dall'articolo 609-quater o per i delitti previsti dagli 
articoli 572 e 612-bis, se commessi in danno di un minorenne o da uno dei genitori di un minorenne
in danno dell'altro genitore , il procuratore della Repubblica ne dà notizia al tribunale per i 
minorenni.
2. Qualora riguardi taluno dei delitti previsti dagli articoli 572, 609-ter e 612-bis, commessi in 
danno di un minorenne o da uno dei genitori di un minorenne in danno dell'altro genitore, la 
comunicazione di cui al primo comma si considera effettuata anche ai fini dell'adozione dei 
provvedimenti di cui agli articoli 155 e seguenti, nonché 330 e 333 del codice civile.
3. Nei casi previsti dal primo comma, l'assistenza affettiva e psicologica della persona offesa 



minorenne è assicurata, in ogni stato e grado del procedimento, dalla presenza dei genitori o di altre 
persone idonee indicate dal minorenne, nonché di gruppi, fondazioni, associazioni od 
organizzazioni non governative di comprovata esperienza nel settore dell'assistenza e del supporto 
alle vittime dei reati di cui al primo comma e iscritti in apposito elenco dei soggetti legittimati a tale
scopo, con il consenso del minorenne, e ammessi dall'autorità giudiziaria che procede.
4. In ogni caso al minorenne è assicurata l'assistenza dei servizi minorili dell'Amministrazione della 
giustizia e dei servizi istituiti dagli enti locali.
5. Dei servizi indicati nel terzo comma si avvale altresì l'Autorità giudiziaria in ogni stato e grado 
del procedimento.
Articolo n.609 undecies
Adescamento di minorenni.
1. Chiunque, allo scopo di commettere i reati di cui agli articoli 600, 600-bis, 600-ter e 600-quater, 
anche se relativi al materiale pornografico di cui all'articolo 600-quater.1, 600-quinquies, 609-bis, 
609-quater, 609-quinquies e 609-octies, adesca un minore di anni sedici, è punito, se il fatto non 
costituisce più grave reato, con la reclusione da uno a tre anni. Per adescamento si intende qualsiasi 
atto volto a carpire la fiducia del minore attraverso artifici, lusinghe o minacce posti in essere anche 
mediante l'utilizzo della rete internet o di altre reti o mezzi di comunicazione.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.609 duodecies
Circostanze aggravanti.
1. Le pene per i reati di cui agli articoli 609-bis, 609-quater, 609-quinquies, 609-octies e 609-
undecies, sono aumentate in misura non eccedente la metà nei casi in cui gli stessi siano compiuti 
con l'utilizzo di mezzi atti ad impedire l'identificazione dei dati di accesso alle reti telematiche.
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO III
Dei delitti contro la libertà individuale
SEZIONE III



Dei delitti contro la libertà morale
Articolo n.610
Violenza privata.
1. Chiunque, con violenza o minaccia , costringe altri a fare, tollerare od omettere qualche cosa è 
punito con la reclusione fino a quattro anni.
2. La pena è aumentata se concorrono le condizioni prevedute dall'articolo 339.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita
altre misure cautelari personali: consentite
procedibilità: d'ufficio
Articolo n.611
Violenza o minaccia per costringere a commettere un reato.
1. Chiunque usa violenza o minaccia per costringere o determinare altri a commettere un fatto 
costituente reato è punito con la reclusione fino a cinque anni.
2. La pena è aumentata se concorrono le condizioni prevedute dall'articolo 339.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.612
Minaccia.
1. Chiunque minaccia ad altri un ingiusto danno è punito, a querela della persona offesa , con la 
multa fino a euro 1.032.
2. Se la minaccia è grave, o è fatta in uno dei modi indicati nell'articolo 339, la pena è della 
reclusione fino a un anno e si procede d'ufficio.
competenza: Giudice di pace (primo comma); Trib. monocratico (primo comma, se ricorrono 
aggravanti ex art. 4, terzo comma, d.lg. n. 274 del 2000; secondo comma)
arresto: non consentito
fermo: non consentito



custodia cautelare in carcere: non consentita
altre misure cautelari personali: non consentite (1° comma); consentite (2° comma, v. 282-bis, sesto 
comma, e 384-bis c.p.p.)
procedibilità: a querela di parte (primo comma); d'ufficio (secondo comma)
Articolo n.612 bis
Atti persecutori 
1. Salvo che il fatto costituisca più grave reato, è punito con la reclusione da sei mesi a cinque anni 
chiunque, con condotte reiterate, minaccia o molesta taluno in modo da cagionare un perdurante e 
grave stato di ansia o di paura ovvero da ingenerare un fondato timore per l'incolumità propria o di 
un prossimo congiunto o di persona al medesimo legata da relazione affettiva ovvero da costringere 
lo stesso ad alterare le proprie abitudini di vita.
2. La pena è aumentata se il fatto è commesso dal coniuge, anche separato o divorziato, o da 
persona che è o è stata legata da relazione alla persona offesa ovvero se il fatto è commesso 
attraverso strumenti informatici o telematici.
3. La pena è aumentata fino alla metà se il fatto è commesso a danno di un minore, di una donna in 
stato di gravidanza o di una persona con disabilità di cui all'articolo 3 della legge 5 febbraio 1992, 
n. 104, ovvero con armi o da persona travisata.
4. Il delitto è punito a querela della persona offesa. Il termine per la proposizione della querela è di 
sei mesi. La remissione della querela può essere soltanto processuale. La querela è comunque 
irrevocabile se il fatto è stato commesso mediante minacce reiterate nei modi di cui all'articolo 612, 
secondo comma.. Si procede tuttavia d'ufficio se il fatto è commesso nei confronti di un minore o 
di una persona con disabilità di cui all'articolo 3 della legge 5 febbraio 1992, n. 104, nonché quando
il fatto è connesso con altro delitto per il quale si deve procedere d'ufficio.
competenza: Trib. monocratico
arresto: obbligatorio
fermo: non consentito
custodia cautelare in carcere: consentita (ma v. art. 275, comma 2 bis, c.p.p.)
altre misure cautelari personali: consentite
procedibilità: a querela; d’ufficio (quarto comma quinto periodo)
Articolo n.613
Stato di incapacità procurato mediante violenza.
1. Chiunque, mediante suggestione ipnotica o in veglia, o mediante somministrazione di sostanze 
alcooliche o stupefacenti, o con qualsiasi altro mezzo, pone una persona, senza il consenso di lei, in 
stato d'incapacità d'intendere o di volere, è punito con la reclusione fino a un anno.
2. Il consenso dato dalle persone indicate nell'ultimo capoverso dell'articolo 579 non esclude la 
punibilità.
3. La pena è della reclusione fino a cinque anni:
1) se il colpevole ha agito col fine di far commettere un reato ;



2) se la persona resa incapace commette, in tale stato, un fatto preveduto dalla legge come delitto.
competenza: Trib. monocratico (udienza prelim. terzo comma)
arresto: facoltativo (terzo comma)
fermo: non consentito
custodia cautelare in carcere: consentita (terzo comma, ma v. art. 275, comma 2 bis, c.p.p.)
altre misure cautelari personali: consentite (terzo comma)
procedibilità: d'ufficio
Articolo n.613 bis
Tortura 1
1. Chiunque, con violenze o minacce gravi, ovvero agendo con crudelta', cagiona acute sofferenze 
fisiche o un verificabile trauma psichico a una persona privata della liberta' personale o affidata alla 
sua custodia, potesta', vigilanza, controllo, cura o assistenza, ovvero che si trovi in condizioni di 
minorata difesa, e' punito con la pena della reclusione da quattro a dieci anni se il fatto e' commesso
mediante piu' condotte ovvero se comporta un trattamento inumano e degradante per la dignita' 
della persona.
2. Se i fatti di cui al primo comma sono commessi da un pubblico ufficiale o da un incaricato di un 
pubblico servizio, con abuso dei poteri o in violazione dei doveri inerenti alla funzione o al servizio,
la pena e' della reclusione da cinque a dodici anni.
3. Il comma precedente non si applica nel caso di sofferenze risultanti unicamente dall'esecuzione di
legittime misure privative o limitative di diritti.
4. Se dai fatti di cui al primo comma deriva una lesione personale le pene di cui ai commi 
precedenti sono aumentate; se ne deriva una lesione personale grave sono aumentate di un terzo e se
ne deriva una lesione personale gravissima sono aumentate della meta'.
5. Se dai fatti di cui al primo comma deriva la morte quale conseguenza non voluta, la pena e' della 
reclusione di anni trenta. Se il colpevole cagiona volontariamente la morte, la pena e' dell'ergastolo.
competenza: Trib. monocratico (comma 1); trib. collegiale (comma 2 e comma 4 ultima parte); 
Corte d’Assise (comma 5)
arresto: facoltativo (comma 1 e 2); obbligatorio (comma  4 ultima parte e  comma 5)
fermo: consentito
custodia cautelare in carcere: consentita
altre misure cautelari personali: consentite
procedibilità: d’ufficio
Articolo n.613 ter
Istigazione del pubblico ufficiale a commettere tortura 1
1. Il pubblico ufficiale o l'incaricato di un pubblico servizio il quale, nell'esercizio delle funzioni o 
del servizio, istiga in modo concretamente idoneo altro pubblico ufficiale o altro incaricato di un 
pubblico servizio a commettere il delitto di tortura, se l'istigazione non e' accolta ovvero se 



l'istigazione e' accolta ma il delitto non e' commesso, e' punito con la reclusione da sei mesi a tre 
anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d’ufficio
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO III
Dei delitti contro la libertà individuale
SEZIONE IV
Dei delitti contro la inviolabilità del domicilio
Articolo n.614
Violazione di domicilio.
1. Chiunque s'introduce nell'abitazione altrui, o in altro luogo di privata dimora, o nelle 
appartenenze di essi, contro la volontà espressa o tacita di chi ha il diritto di escluderlo, ovvero vi 
s'introduce clandestinamente o con l'inganno, è punito con la reclusione da sei mesi a tre anni.
2. Alla stessa pena soggiace chi si trattiene nei detti luoghi contro l'espressa volontà di chi ha il 
diritto di escluderlo, ovvero vi si trattiene clandestinamente o con inganno.
3. Il delitto è punibile a querela della persona offesa.
4. La pena è da uno a cinque anni, e si procede d'ufficio, se il fatto è commesso con violenza sulle 
cose , o alle persone , ovvero se il colpevole è palesemente armato.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (quarto comma)
altre misure cautelari personali: consentite (quarto comma)
procedibilità: a querela di parte (primo e secondo comma); d'ufficio (quarto comma)
Articolo n.615



Violazione di domicilio commessa da un pubblico ufficiale.
1. Il pubblico ufficiale , che, abusando dei poteri inerenti alle sue funzioni, s'introduce o si trattiene 
nei luoghi indicati nell'articolo precedente , è punito con la reclusione da uno a cinque anni.
2. Se l'abuso consiste nell'introdursi nei detti luoghi senza l'osservanza delle formalità prescritte 
dalla legge , la pena è della reclusione fino a un anno.
competenza: Trib. monocratico (udienza prelim. primo comma)
arresto: facoltativo (primo comma); non consentito (secondo comma)
fermo: non consentito
custodia cautelare in carcere: consentita (primo comma)
altre misure cautelari personali: consentite (primo comma)
procedibilità: d'ufficio
Articolo n.615 bis
Interferenze illecite nella vita privata.
1. Chiunque, mediante l'uso di strumenti di ripresa visiva o sonora , si procura indebitamente notizie
o immagini attinenti alla vita privata svolgentesi nei luoghi indicati nell'articolo 614, è punito con la
reclusione da sei mesi a quattro anni.
2. Alla stessa pena soggiace, salvo che il fatto costituisca più grave reato, chi rivela o diffonde, 
mediante qualsiasi mezzo di informazione al pubblico, le notizie o le immagini ottenute nei modi 
indicati nella prima parte di questo articolo.
3. I delitti sono punibili a querela della persona offesa ; tuttavia si procede d'ufficio e la pena è della 
reclusione da uno a cinque anni se il fatto è commesso da un pubblico ufficiale o da un incaricato di
un pubblico servizio , con abuso dei poteri o con violazione dei doveri inerenti alla funzione o 
servizio, o da chi esercita anche abusivamente la professione di investigatore privato.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita (primo e secondo comma); consentita (terzo comma)
altre misure cautelari personali: consentite
procedibilità: a querela di parte (primo e secondo comma); d'ufficio (terzo comma)
Articolo n.615 ter
Accesso abusivo ad un sistema informatico o telematico.
1. Chiunque abusivamente si introduce in un sistema informatico o telematico protetto da misure di 
sicurezza ovvero vi si mantiene contro la volontà espressa o tacita di chi ha il diritto di escluderlo, è 
punito con la reclusione fino a tre anni.
2. La pena è della reclusione da uno a cinque anni:
1) se il fatto è commesso da un pubblico ufficiale o da un incaricato di un pubblico servizio, con 
abuso dei poteri o con violazione dei doveri inerenti alla funzione o al servizio, o da chi esercita 



anche abusivamente la professione di investigatore privato, o con abuso della qualità di operatore 
del sistema;
2) se il colpevole per commettere il fatto usa violenza sulle cose o alle persone, ovvero se è 
palesemente armato;
3) se dal fatto deriva la distruzione o il danneggiamento del sistema o l'interruzione totale o parziale
del suo funzionamento ovvero la distruzione o il danneggiamento dei dati, delle informazioni o dei 
programmi in esso contenuti.
3. Qualora i fatti di cui ai commi primo e secondo riguardino sistemi informatici o telematici di 
interesse militare o relativi all'ordine pubblico o alla sicurezza pubblica o alla sanità o alla 
protezione civile o comunque di interesse pubblico, la pena è, rispettivamente, della reclusione da 
uno a cinque anni e da tre a otto anni.
4. Nel caso previsto dal primo comma il delitto è punibile a querela della persona offesa; negli altri 
casi si procede d'ufficio.
competenza: Trib. monocratico (udienza prelim. secondo e terzo comma)
arresto: non consentito (primo comma); facoltativo (secondo e terzo comma)
fermo: consentito (terzo comma, in relazione alle ipotesi di cui al secondo comma)
custodia cautelare in carcere: consentita (secondo e terzo comma)
altre misure cautelari personali: consentite (secondo e terzo comma)
procedibilità: a querela di parte (primo comma); d'ufficio (secondo e terzo comma)
Articolo n.615 quater
Detenzione e diffusione abusiva di codici di accesso a sistemi informatici o telematici.
1. Chiunque, al fine di procurare a sé o ad altri un profitto o di arrecare ad altri un danno, 
abusivamente si procura, riproduce, diffonde, comunica o consegna codici, parole chiave o altri 
mezzi idonei all'accesso ad un sistema informatico o telematico, protetto da misure di sicurezza, o 
comunque fornisce indicazioni o istruzioni idonee al predetto scopo, è punito con la reclusione sino 
ad un anno e con la multa sino a 5.164 euro.
2. La pena è della reclusione da uno a due anni e della multa da 5.164 euro a 10.329 euro se ricorre 
taluna delle circostanze di cui ai numeri 1) e 2) del quarto comma dell'articolo 617-quater.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.615 quinquies
Diffusione di apparecchiature, dispositivi o programmi informatici diretti a danneggiare o
interrompere un sistema informatico o telematico.



1. Chiunque, allo scopo di danneggiare illecitamente un sistema informatico o telematico, le 
informazioni, i dati o i programmi in esso contenuti o ad esso pertinenti ovvero di favorire 
l'interruzione, totale o parziale, o l'alterazione del suo funzionamento, si procura, produce, 
riproduce, importa, diffonde, comunica, consegna o, comunque, mette a disposizione di altri 
apparecchiature, dispositivi o programmi informatici, è punito con la reclusione fino a due anni e 
con la multa sino a euro 10.329.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
LIBRO SECONDO
Dei delitti in particolare
TITOLO XII
Dei delitti contro la persona Per una particolare ipotesi di aumento delle pene prevedute per i
delitti non colposi di cui al presente titolo v. art. 361 l. 5 febbraio 1992, n. 104.
CAPO III
Dei delitti contro la libertà individuale
SEZIONE V
Dei delitti contro la inviolabilità dei segreti
Articolo n.616
Violazione, sottrazione e soppressione di corrispondenza.
1. Chiunque prende cognizione del contenuto di una corrispondenza chiusa, a lui non diretta, ovvero
sottrae o distrae, al fine di prenderne o di farne da altri prendere cognizione, una corrispondenza 
chiusa o aperta, a lui non diretta, ovvero, in tutto o in parte, la distrugge o sopprime, è punito, se il 
fatto non è preveduto come reato da altra disposizione di legge, con la reclusione fino a un anno o 
con la multa da 30 euro a 516 euro.
2. Se il colpevole, senza giusta causa, rivela, in tutto o in parte, il contenuto della corrispondenza, è 
punito, se dal fatto deriva nocumento ed il fatto medesimo non costituisce un più grave reato, con la
reclusione fino a tre anni.
3. Il delitto è punibile a querela della persona offesa.
4. Agli effetti delle disposizioni di questa sezione, per corrispondenza s'intende quella epistolare, 
telegrafica, telefonica, informatica o telematica ovvero effettuata con ogni altra forma di 
comunicazione a distanza.
competenza: Trib. monocratico
arresto: non consentito



fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.617
Cognizione, interruzione o impedimento illeciti di comunicazioni o conversazioni telegrafiche
o telefoniche.
1. Chiunque, fraudolentemente, prende cognizione di una comunicazione o di una conversazione, 
telefoniche o telegrafiche, tra altre persone o comunque a lui non dirette, ovvero le interrompe o le 
impedisce è punito con la reclusione da sei mesi a quattro anni.
2. Salvo che il fatto costituisca più grave reato, la stessa pena si applica a chiunque rivela, mediante 
qualsiasi mezzo di informazione al pubblico, in tutto o in parte, il contenuto delle comunicazioni o 
delle conversazioni indicate nella prima parte di questo articolo.
3. I delitti sono punibili a querela della persona offesa ; tuttavia si procede d'ufficio e la pena è della 
reclusione da uno a cinque anni se il fatto è commesso in danno di un pubblico ufficiale o di un 
incaricato di un pubblico servizio nell'esercizio o a causa delle funzioni o del servizio, ovvero da un
pubblico ufficiale o da un incaricato di un pubblico servizio con abuso dei poteri o con violazione 
dei doveri inerenti alla funzione o servizio, o da chi esercita anche abusivamente la professione di 
investigatore privato.
competenza: Trib. monocratico
arresto: facoltativo
fermo: non consentito
custodia cautelare in carcere: non consentita (primo e secondo comma); consentita (terzo comma)
altre misure cautelari personali: consentite
procedibilità: a querela di parte; d'ufficio (terzo comma)
Articolo n.617 bis
Installazione di apparecchiature atte ad intercettare od impedire comunicazioni o
conversazioni telegrafiche o telefoniche.
1. Chiunque, fuori dei casi consentiti dalla legge , installa apparati, strumenti, parti di apparati o di 
strumenti al fine di intercettare od impedire comunicazioni o conversazioni telegrafiche o 
telefoniche tra altre persone è punito con la reclusione da uno a quattro anni.
2. La pena è della reclusione da uno a cinque anni se il fatto è commesso in danno di un pubblico 
ufficiale nell'esercizio o a causa delle sue funzioni ovvero da un pubblico ufficiale o da un 
incaricato di un pubblico servizio con abuso dei poteri o con violazione dei doveri inerenti alla 
funzione o servizio o da chi esercita anche abusivamente la professione di investigatore privato.
competenza: Trib. monocratico (udienza prelim. secondo comma)
arresto: facoltativo
fermo: non consentito



custodia cautelare in carcere: non consentita (primo comma); consentita (secondo comma)
altre misure cautelari personali: consentite
procedibilità: d'ufficio
Articolo n.617 ter
Falsificazione, alterazione o soppressione del contenuto di comunicazioni o conversazioni
telegrafiche o telefoniche.
1. Chiunque, al fine di procurare a sé o ad altri un vantaggio o di recare ad altri un danno, forma 
falsamente, in tutto o in parte, il testo di una comunicazione o di una conversazione telegrafica o 
telefonica ovvero altera o sopprime, in tutto o in parte, il contenuto di una comunicazione o di una 
conversazione telegrafica o telefonica vera, anche solo occasionalmente intercettata, è punito, 
qualora ne faccia uso o lasci che altri ne faccia uso, con la reclusione da uno a quattro anni.
2. La pena è della reclusione da uno a cinque anni se il fatto è commesso in danno di un pubblico 
ufficiale nell'esercizio o a causa delle sue funzioni ovvero da un pubblico ufficiale o da un 
incaricato di un pubblico servizio con abuso dei poteri o con violazione dei doveri inerenti alla 
funzione o servizio o da chi esercita anche abusivamente la professione di investigatore privato.
competenza: Trib. monocratico (udienza prelim. secondo comma)
arresto: facoltativo
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: consentite
procedibilità: d'ufficio
Articolo n.617 quater
Intercettazione, impedimento o interruzione illecita di comunicazioni informatiche o
telematiche.
1. Chiunque fraudolentemente intercetta comunicazioni relative ad un sistema informatico o 
telematico o intercorrenti tra più sistemi, ovvero le impedisce o le interrompe, è punito con la 
reclusione da sei mesi a quattro anni.
2. Salvo che il fatto costituisca più grave reato, la stessa pena si applica a chiunque rivela, mediante 
qualsiasi mezzo di informazione al pubblico, in tutto o in parte, il contenuto delle comunicazioni di 
cui al primo comma.
3. I delitti di cui ai commi primo e secondo sono punibili a querela della persona offesa.
4. Tuttavia si procede d'ufficio e la pena è della reclusione da uno a cinque anni se il fatto è 
commesso:
1) in danno di un sistema informatico o telematico utilizzato dallo Stato o da altro ente pubblico o 
da impresa esercente servizi pubblici o di pubblica necessità;
2) da un pubblico ufficiale o da un incaricato di un pubblico servizio, con abuso dei poteri o con 
violazione dei doveri inerenti alla funzione o al servizio, ovvero con abuso della qualità di operatore
del sistema;



3) da chi esercita anche abusivamente la professione di investigatore privato.
competenza: Trib. monocratico (udienza prelim. quarto comma)
arresto: facoltativo
fermo: non consentito
custodia cautelare in carcere: non consentita (primo e secondo comma); consentita (quarto comma)
altre misure cautelari personali: consentite
procedibilità: a querela di parte (primo e secondo comma); d'ufficio (quarto comma)
Articolo n.617 quinquies
Installazione di apparecchiature atte ad intercettare, impedire od interrompere comunicazioni
informatiche o telematiche.
1. Chiunque, fuori dai casi consentiti dalla legge, installa apparecchiature atte ad intercettare, 
impedire o interrompere comunicazioni relative ad un sistema informatico o telematico ovvero 
intercorrenti tra più sistemi, è punito con la reclusione da uno a quattro anni.
2. La pena è della reclusione da uno a cinque anni nei casi previsti dal quarto comma dell'articolo 
617-quater.
competenza: Trib. monocratico (udienza prelim. secondo comma)
arresto: facoltativo
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: consentite
procedibilità: d'ufficio
Articolo n.617 sexies
Falsificazione, alterazione o soppressione del contenuto di comunicazioni informatiche o
telematiche.
1. Chiunque, al fine di procurare a sé o ad altri un vantaggio o di arrecare ad altri un danno, forma 
falsamente ovvero altera o sopprime, in tutto o in parte, il contenuto, anche occasionalmente 
intercettato, di taluna delle comunicazioni relative ad un sistema informatico o telematico o 
intercorrenti tra più sistemi, è punito, qualora ne faccia uso o lasci che altri ne facciano uso, con la 
reclusione da uno a quattro anni.
2. La pena è della reclusione da uno a cinque anni nei casi previsti dal quarto comma dell'articolo 
617-quater.
competenza: Trib. monocratico (udienza prelim. secondo comma)
arresto: facoltativo
fermo: non consentito
custodia cautelare in carcere: non consentita (primo comma); consentita (secondo comma)
altre misure cautelari personali: consentite



procedibilità: d'ufficio
Articolo n.618
Rivelazione del contenuto di corrispondenza.
1. Chiunque, fuori dei casi preveduti dall'articolo 616, essendo venuto abusivamente a cognizione 
del contenuto di una corrispondenza a lui non diretta, che doveva rimanere segreta, senza giusta 
causa lo rivela, in tutto o in parte, è punito, se dal fatto deriva nocumento, con la reclusione fino a 
sei mesi o con la multa da 103 euro a 516 euro.
2. Il delitto è punibile a querela della persona offesa.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.619
Violazione, sottrazione e soppressione di corrispondenza commesse da persona addetta al
servizio delle poste, dei telegrafi o dei telefoni.
1. L'addetto al servizio delle poste, dei telegrafi o dei telefoni, il quale, abusando di tale qualità, 
commette alcuno dei fatti preveduti dalla prima parte dell'articolo 616, è punito con la reclusione da
sei mesi a tre anni.
2. Se il colpevole, senza giusta causa, rivela, in tutto o in parte, il contenuto della corrispondenza , è
punito, qualora il fatto non costituisca un più grave reato, con la reclusione da sei mesi a cinque 
anni e con la multa da 30 euro a 516 euro.
competenza: Trib. monocratico (udienza prelim. secondo comma)
arresto: facoltativo (secondo comma)
fermo: non consentito
custodia cautelare in carcere: consentita (secondo comma)
altre misure cautelari personali: consentite (secondo comma)
procedibilità: d'ufficio
Articolo n.620
Rivelazione del contenuto di corrispondenza, commessa da persona addetta al servizio delle
poste, dei telegrafi o dei telefoni.
1. L'addetto al servizio delle poste, dei telegrafi o dei telefoni, che, avendo notizia, in questa sua 
qualità, del contenuto di una corrispondenza aperta, o di una comunicazione telegrafica, o di una 
conversazione telefonica , lo rivela senza giusta causa ad altri che non sia il destinatario, ovvero a 



una persona diversa da quelle tra le quali la comunicazione o la conversazione è interceduta, è 
punito con la reclusione da sei mesi a tre anni.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.621
Rivelazione del contenuto di documenti segreti.
1. Chiunque, essendo venuto abusivamente a cognizione del contenuto, che debba rimanere segreto,
di altrui atti o documenti, pubblici o privati, non costituenti corrispondenza , lo rivela, senza giusta 
causa, ovvero lo impiega a proprio o altrui profitto, è punito, se dal fatto deriva nocumento, con la 
reclusione fino a tre anni o con la multa da 103 euro a 1.032 euro.
2. Agli effetti della disposizione di cui al primo comma è considerato documento anche qualunque 
supporto informatico contenente dati, informazioni o programmi.
3. Il delitto è punibile a querela della persona offesa.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.622
Rivelazione di segreto professionale.
1. Chiunque, avendo notizia, per ragione del proprio stato o ufficio, o della propria professione o 
arte, di un segreto , lo rivela, senza giusta causa, ovvero lo impiega a proprio o altrui profitto, è 
punito, se dal fatto può derivare nocumento, con la reclusione fino a un anno o con la multa da 30 
euro a 516 euro.
2. La pena è aggravata se il fatto è commesso da amministratori, direttori generali, dirigenti preposti
alla redazione dei documenti contabili societari , sindaci o liquidatori o se è commesso da chi 
svolge la revisione contabile della società.
3. Il delitto è punibile a querela della persona offesa.
competenza: Trib. monocratico
arresto: non consentito
fermo: non consentito



custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.623
Rivelazione di segreti scientifici o industriali.
1. Chiunque, venuto a cognizione per ragione del suo stato o ufficio, o della sua professione o arte, 
di notizie destinate a rimanere segrete, sopra scoperte o invenzioni scientifiche, o applicazioni 
industriali, le rivela o le impiega a proprio o altrui profitto, è punito con la reclusione fino a due 
anni.
2. Il delitto è punibile a querela della persona offesa.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.623 bis
Altre comunicazioni e conversazioni.
1. Le disposizioni contenute nella presente sezione, relative alle comunicazioni e conversazioni 
telegrafiche, telefoniche, informatiche o telematiche, si applicano a qualunque altra trasmissione a 
distanza di suoni, immagini od altri dati.
LIBRO SECONDO
Dei delitti in particolare
TITOLO XIII
Dei delitti contro il patrimonio
CAPO I
Dei delitti contro il patrimonio mediante violenza alle cose o alle persone
Articolo n.624
Furto.
1. Chiunque s'impossessa della cosa mobile altrui, sottraendola a chi la detiene, al fine di trarne 
profitto per sé o per altri, è punito con la reclusione da sei mesi a tre anni e con la multa da 154 euro
a 516 euro.
2. Agli effetti della legge penale, si considera cosa mobile anche l'energia elettrica e ogni altra 



energia che abbia un valore economico.
3. Il delitto è punibile a querela della persona offesa, salvo che ricorra una o più delle circostanze di 
cui agli articoli 61, numero 7) e 625.
competenza: Trib. monocratico
arresto: facoltativo
fermo: non consentito
custodia cautelare in carcere: v. art. 391, quinto comma, c.p.p.
altre misure cautelari personali: v. art. 391, quinto comma, c.p.p.
procedibilità: a querela (primo e secondo comma); d’ufficio (terzo comma)
Articolo n.624 bis
Furto in abitazione e furto con strappo 1.
1. Chiunque si impossessa della cosa mobile altrui, sottraendola a chi la detiene, al fine di trarne 
profitto per sé o per altri, mediante introduzione in un edificio o in altro luogo destinato in tutto o in
parte a privata dimora o nelle pertinenze di essa, è punito con la reclusione da tre a sei anni e con la 
multa da euro 927 a euro 1.500 2.
2. Alla stessa pena di cui al primo comma soggiace chi si impossessa della cosa mobile altrui, 
sottraendola a chi la detiene, al fine di trarne profitto per sé o per altri, strappandola di mano o di 
dosso alla persona 3.
3. La pena è della reclusione da quattro a dieci anni e della multa da euro 927 a euro 2.000 se il 
reato è aggravato da una o più delle circostanze previste nel primo comma dell'articolo 625 ovvero 
se ricorre una o più delle circostanze indicate all'articolo 61 4.
4.Le circostanze attenuanti, diverse da quelle previste dagli articoli 98 e 625-bis, concorrenti con 
una o più delle circostanze aggravanti di cui all’articolo 625, non possono essere ritenute 
equivalenti o prevalenti rispetto a queste e le diminuzioni di pena si operano sulla quantità della 
stessa risultante dall’aumento conseguente alle predette circostanze aggravanti 5. 
 
competenza: Trib. monocratico (udienza prelim.)
arresto: obbligatorio (salvo che ricorra la circostanza attenuante di cui all'art. 62, comma 1, n. 4)
fermo: consentito (comma 3)
custodia cautelare in carcere: consentita; v. art. 275, comma 2 bis, c.p.p.
altre misure cautelari personali: consentite
procedibilità: d'ufficio
[NB:] V. Corte cost. 1° giugno 2016, n. 125 che ha dichiarato l’illegittimità costituzionale dell’art. 
656, comma 9, lett. a),  c.p.p., « nella parte in cui stabilisce che non può essere disposta la 
sospensione dell’esecuzione nei confronti delle persone condannate per il delitto di furto con 
strappo ».
Articolo n.625



Circostanze aggravanti  1.
1. La pena per il fatto previsto dall’articolo 624 è della reclusione da due a sei anni e della multa da 
euro 927 a euro 1.500 2 :
1)  3;
2) se il colpevole usa violenza sulle cose o si vale di un qualsiasi mezzo fraudolento;
3) se il colpevole porta in dosso armi o narcotici, senza farne uso;
4) se il fatto è commesso con destrezza  4;
5) se il fatto è commesso da tre o più persone , ovvero anche da una sola, che sia travisata o simuli 
la qualità di pubblico ufficiale o d'incaricato di un pubblico servizio ;
6) se il fatto è commesso sul bagaglio dei viaggiatori in ogni specie di veicoli, nelle stazioni, negli 
scali o banchine, negli alberghi o in altri esercizi ove si somministrano cibi o bevande ;
7) se il fatto è commesso su cose esistenti in uffici o stabilimenti pubblici, o sottoposte a sequestro o
a pignoramento , o esposte per necessità o per consuetudine o per destinazione alla pubblica fede, o 
destinate a pubblico servizio o a pubblica utilità, difesa o reverenza ;
7-bis) se il fatto è commesso su componenti metalliche o altro materiale sottratto ad infrastrutture 
destinate all'erogazione di energia, di servizi di trasporto, di telecomunicazioni o di altri servizi 
pubblici e gestite da soggetti pubblici o da privati in regime di concessione pubblica 5.
8) se il fatto è commesso su tre o più capi di bestiame raccolti in gregge o in mandria, ovvero su 
animali bovini o equini, anche non raccolti in mandria.
8-bis) se il fatto è commesso all'interno di mezzi di pubblico trasporto 6; 
8-ter) se il fatto è commesso nei confronti di persona che si trovi nell'atto di fruire ovvero che abbia 
appena fruito dei servizi di istituti di credito, uffici postali o sportelli automatici adibiti al prelievo 
di denaro  7.
2. Se concorrono due o più delle circostanze prevedute dai numeri precedenti, ovvero se una di tali 
circostanze concorre con altra fra quelle indicate nell'articolo 61, la pena è della reclusione da tre a 
dieci anni e della multa da 206 euro a 1.549 euro.
 
 
competenza: Trib. monocratico
arresto: facoltativo; obbligatorio (ipotesi di cui ai nn. 2 prima parte, 3, 5 e 7 bis, salvo che ricorra 
l'attenuante di cui all'art. 62 1 n. 4; ipotesi di cui all'art. 4 l. 533 del 1977)
fermo: non consentito (comma 1); consentito (secondo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.625 bis
Circostanze attenuanti.
1. Nei casi previsti dagli articoli 624, 624-bis e 625 la pena è diminuita da un terzo alla metà 



qualora il colpevole, prima del giudizio, abbia consentito l'individuazione dei correi o di coloro che 
hanno acquistato, ricevuto od occultato la cosa sottratta o si sono comunque intromessi per farla 
acquistare, ricevere od occultare.
Articolo n.626
Furti punibili a querela dell'offeso.
1. Si applica la reclusione fino a un anno ovvero la multa fino a 206 euro, e il delitto è punibile a 
querela della persona offesa :
1) se il colpevole ha agito al solo scopo di fare uso momentaneo della cosa sottratta, e questa, dopo 
l'uso momentaneo, è stata immediatamente restituita ;
2) se il fatto è commesso su cose di tenue valore, per provvedere a un grave ed urgente bisogno;
3) se il fatto consiste nello spigolare, rastrellare o raspollare nei fondi altrui, non ancora spogliati 
interamente del raccolto.
2. Tali disposizioni non si applicano se concorre taluna delle circostanze indicate nei numeri 1, 2, 3 
e 4 dell'articolo precedente.
[NB] La Corte costituzionale, con sentenza 13 dicembre 1988, n. 1085, ha dichiarato l'illegittimità 
costituzionale del presente numero «nella parte in cui non estende la disciplina ivi prevista alla 
mancata restituzione, dovuta a caso fortuito o a forza maggiore, della cosa sottratta».
competenza: Giudice di pace; Trib. monocratico (aggravanti ex art. 4 3 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.627
.
Articolo n.628
Rapina.
1. Chiunque, per procurare a sé o ad altri un ingiusto profitto, mediante violenza alla persona o 
minaccia , s'impossessa della cosa mobile altrui , sottraendola a chi la detiene, è punito con la 
reclusione da quattro a dieci anni e con la multa da euro 927 a euro 2.500  1 2.
2. Alla stessa pena soggiace chi adopera violenza o minaccia immediatamente dopo la sottrazione, 
per assicurare a sé o ad altri il possesso della cosa sottratta, o per procurare a sé o ad altri 
l'impunità.
3.La pena è della reclusione da cinque a venti anni e della multa da euro 1.290 a euro 3.0983:
1) se la violenza o minaccia è commessa con armi o da persona travisata, o da più persone riunite ;



2) se la violenza consiste nel porre taluno in stato di incapacità di volere o di agire ;
3) se la violenza o minaccia è posta in essere da persona che fa parte dell'associazione di cui 
all'articolo 416-bis ;
3-bis) se il fatto è commesso nei luoghi di cui all'articolo 624-biso in luoghi tali da ostacolare la 
pubblica o privata difesa  45;
3-ter) se il fatto è commesso all'interno di mezzi di pubblico trasporto  6;
3-quater) se il fatto è commesso nei confronti di persona che si trovi nell'atto di fruire ovvero che 
abbia appena fruito dei servizi di istituti di credito, uffici postali o sportelli automatici adibiti al 
prelievo di denaro  7;
3-quinquies) se il fatto è commesso nei confronti di persona ultrasessantacinquenne 89.
4. Se concorrono due o più delle circostanze di cui al terzo comma del presente articolo, ovvero se 
una di tali circostanze concorre con altra fra quelle indicate nell’articolo 61, la pena è della 
reclusione da sei a venti anni e della multa da euro 1.538 a euro 3.09810.
5. Le circostanze attenuanti, diverse da quella prevista dall'articolo 98, concorrenti con le aggravanti
di cui al terzo comma, numeri 3), 3-bis), 3-ter) e 3-quater), non possono essere ritenute equivalenti 
o prevalenti rispetto a queste e le diminuzioni di pena si operano sulla quantità della stessa risultante
dall'aumento conseguente alle predette aggravanti  11.
 
competenza: Trib. monocratico  (primo e secondo comma); Trib. collegiale (terzo  e quarto comma)
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.629
Estorsione.
1. Chiunque, mediante violenza o minaccia , costringendo taluno a fare o ad omettere qualche cosa, 
procura a sé o ad altri un ingiusto profitto con altrui danno, è punito con la reclusione da cinque a 
dieci anni e con la multa da euro 1.000 a euro 4.000  1.
2. La pena è della reclusione da sette a venti anni e della multa da euro 5.000 a euro 15.000, se 
concorre taluna delle circostanze indicate nell'ultimo capoverso dell'articolo precedente  234.
 
competenza: Trib. monocratico (udienza prelim.) (primo comma); Trib. collegiale (secondo comma)
arresto: obbligatorio
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio



Articolo n.629 bis
.
Articolo n.630
Sequestro di persona a scopo di estorsione.
1. Chiunque sequestra una persona allo scopo di conseguire, per sé o per altri, un ingiusto profitto 
come prezzo della liberazione, è punito con la reclusione da venticinque a trenta anni.
2. Se dal sequestro deriva comunque la morte, quale conseguenza non voluta dal reo, della persona 
sequestrata, il colpevole è punito con la reclusione di anni trenta.
3. Se il colpevole cagiona la morte del sequestrato si applica la pena dell'ergastolo.
4. Al concorrente che, dissociandosi dagli altri, si adopera in modo che il soggetto passivo riacquisti
la libertà, senza che tale risultato sia conseguenza del prezzo della liberazione, si applicano le pene 
previste dall'articolo 605. Se tuttavia il soggetto passivo muore, in conseguenza del sequestro, dopo 
la liberazione, la pena è della reclusione da sei a quindici anni.
5. Nei confronti del concorrente che, dissociandosi dagli altri, si adopera, al di fuori del caso 
previsto dal comma precedente, per evitare che l'attività delittuosa sia portata a conseguenze 
ulteriori ovvero aiuta concretamente l'autorità di polizia o l'autorità giudiziaria nella raccolta di 
prove decisive per l'individuazione o la cattura dei concorrenti, la pena dell'ergastolo è sostituita da 
quella della reclusione da dodici a venti anni e le altre pene sono diminuite da un terzo a due terzi.
6. Quando ricorre una circostanza attenuante , alla pena prevista dal secondo comma è sostituita la 
reclusione da venti a ventiquattro anni; alla pena prevista dal terzo comma è sostituita la reclusione 
da ventiquattro a trenta anni. Se concorrono più circostanze attenuanti , la pena da applicare per 
effetto delle diminuzioni non può essere inferiore a dieci anni, nell'ipotesi prevista dal secondo 
comma, ed a quindici anni, nell'ipotesi prevista dal terzo comma.
7. I limiti di pena preveduti nel comma precedente possono essere superati allorché ricorrono le 
circostanze attenuanti di cui al quinto comma del presente articolo.
competenza: Corte d'Assise
arresto: obbligatorio
fermo: consentito
custodia cautelare in carcere: consentita, ma v. art. 275, comma 3, c.p.p.
altre misure cautelari personali: consentite
procedibilità: d'ufficio
Articolo n.631
Usurpazione.
1. Chiunque, per appropriarsi, in tutto o in parte, dell'altrui cosa immobile , ne rimuove o altera i 
termini è punito, a querela della persona offesa , con la reclusione fino a tre anni e con la multa fino 
a 206 euro.
competenza: Giudice di pace; Trib. monocratico (ipotesi aggravata ex art. 639-bis oppure aggravanti



ex art. 4 3 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte; d'ufficio (ipotesi aggravata ex art. 639-bis)
Articolo n.632
Deviazione di acque e modificazione dello stato dei luoghi.
1. Chiunque, per procurare a sé o ad altri un ingiusto profitto, devia acque, ovvero immuta 
nell'altrui proprietà lo stato dei luoghi, è punito, a querela della persona offesa , con la reclusione 
fino a tre anni e con la multa fino a 206 euro.
competenza: Giudice di pace; Trib. monocratico (ipotesi aggravata ex art. 639-bis oppure aggravanti
ex art. 4 3 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte; d'ufficio (ipotesi aggravata ex art. 639-bis)
Articolo n.633
Invasione di terreni o edifici.
1. Chiunque invade arbitrariamente terreni o edifici altrui, pubblici o privati, al fine di occuparli o di
trarne altrimenti profitto, è punito, a querela della persona offesa , con la reclusione fino a due anni 
o con la multa da 103 euro a 1.032 euro.
2. Le pene si applicano congiuntamente, e si procede d'ufficio, se il fatto è commesso da più di 
cinque persone, di cui una almeno palesemente armata, ovvero da più di dieci persone, anche senza 
armi.
competenza: Giudice di pace (primo comma); Trib. monocratico (secondo comma); Trib. 
monocratico (ipotesi aggravata ex art. 639-bis; oppure aggravanti ex 43 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte; d'ufficio (ipotesi aggravata ex art. 639-bis)
Articolo n.634



Turbativa violenta del possesso di cose immobili.
1. Chiunque, fuori dei casi indicati nell'articolo precedente, turba, con violenza alla persona o con 
minaccia , l'altrui pacifico possesso di cose immobili , è punito con la reclusione fino a due anni e 
con la multa da 103 euro a 309 euro.
2. Il fatto si considera compiuto con violenza o minaccia quando è commesso da più di dieci 
persone.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio
Articolo n.635
Danneggiamento 1.
1. Chiunque distrugge, disperde, deteriora o rende, in tutto o in parte, inservibili cose mobili o 
immobili altrui con violenza alla persona o con minaccia ovvero in occasione di manifestazioni che 
si svolgono in luogo pubblico o aperto al pubblico o del delitto previsto dall'articolo 331, è punito 
con la reclusione da sei mesi a tre anni.
2. Alla stessa pena soggiace chiunque distrugge, disperde, deteriora o rende, in tutto o in parte, 
inservibili le seguenti cose altrui:
1. edifici pubblici o destinati a uso pubblico o all'esercizio di un culto o cose di interesse storico o 
artistico ovunque siano ubicate o immobili compresi nel perimetro dei centri storici, ovvero 
immobili i cui lavori di costruzione, di ristrutturazione, di recupero o di risanamento sono in corso o
risultano ultimati o altre delle cose indicate nel numero 7) dell'articolo 625;
2. opere destinate all'irrigazione;
3. piantate di viti, di alberi o arbusti fruttiferi, o boschi, selve o foreste, ovvero vivai forestali 
destinati al rimboschimento;
4. attrezzature e impianti sportivi al fine di impedire o interrompere lo svolgimento di 
manifestazioni sportive.
3. Per i reati di cui al primo e al secondo comma, la sospensione condizionale della pena è 
subordinata all'eliminazione delle conseguenze dannose o pericolose del reato, ovvero, se il 
condannato non si oppone, alla prestazione di attività non retribuita a favore della collettività per un
tempo determinato, comunque non superiore alla durata della pena sospesa, secondo le modalità 
indicate dal giudice nella sentenza di condanna.
 
competenza: Giudice di pace (comma 1); Trib. monocratico (comma 2 e se ricorrono le aggravanti 
ex art. 43 d.lg. n. 274 del 2000)
arresto: facoltativo
fermo: non consentito



custodia cautelare in carcere: consentita (in caso di arresto in flagranza)
altre misure cautelari personali: consentite (in caso di arresto in flagranza)
procedibilità: d’ufficio
 
Articolo n.635 bis
Danneggiamento di informazioni, dati e programmi informatici.
1. Salvo che il fatto costituisca più grave reato, chiunque distrugge, deteriora, cancella, altera o 
sopprime informazioni, dati o programmi informatici altrui è punito, a querela della persona offesa, 
con la reclusione da sei mesi a tre anni.
2. Se il fatto è commesso con violenza alla persona o con minaccia ovvero con abuso della qualità 
di operatore del sistema, la pena è della reclusione da uno a quattro anni.
competenza: Trib. monocratico
arresto: facoltativo (comma 2)
fermo: non consentito
custodia cautelare in carcere: non consentita
altre misure cautelari personali: consentite (comma 2)
procedibilità: a querela di parte (comma 1); d'ufficio (comma 2)
Articolo n.635 ter
Danneggiamento di informazioni, dati e programmi informatici utilizzati dallo Stato o da
altro ente pubblico o comunque di pubblica utilità.
1. Salvo che il fatto costituisca più grave reato, chiunque commette un fatto diretto a distruggere, 
deteriorare, cancellare, alterare o sopprimere informazioni, dati o programmi informatici utilizzati 
dallo Stato o da altro ente pubblico o ad essi pertinenti, o comunque di pubblica utilità, è punito con
la reclusione da uno a quattro anni.
2. Se dal fatto deriva la distruzione, il deterioramento, la cancellazione, l'alterazione o la 
soppressione delle informazioni, dei dati o dei programmi informatici, la pena è della reclusione da 
tre a otto anni.
3. Se il fatto è commesso con violenza alla persona o con minaccia ovvero con abuso della qualità 
di operatore del sistema, la pena è aumentata.
competenza: Trib. monocratico (comma 1); Trib. monocratico (udienza prelim.) (comma 2)
arresto: facoltativo
fermo: non consentito (comma 1); consentito (comma 2)
custodia cautelare in carcere: non consentita (comma 1); consentita (comma 2)
altre misure cautelari personali: consentite
procedibilità: d'ufficio



Articolo n.635 quater
Danneggiamento di sistemi informatici o telematici.
1. Salvo che il fatto costituisca più grave reato, chiunque, mediante le condotte di cui all'articolo 
635-bis, ovvero attraverso l'introduzione o la trasmissione di dati, informazioni o programmi, 
distrugge, danneggia, rende, in tutto o in parte, inservibili sistemi informatici o telematici altrui o ne
ostacola gravemente il funzionamento è punito con la reclusione da uno a cinque anni.
2. Se il fatto è commesso con violenza alla persona o con minaccia ovvero con abuso della qualità 
di operatore del sistema, la pena è aumentata.
competenza: Trib. monocratico
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.635 quinquies
Danneggiamento di sistemi informatici o telematici di pubblica utilità.
1. Se il fatto di cui all'articolo 635-quater è diretto a distruggere, danneggiare, rendere, in tutto o in 
parte, inservibili sistemi informatici o telematici di pubblica utilità o ad ostacolarne gravemente il 
funzionamento, la pena è della reclusione da uno a quattro anni.
2. Se dal fatto deriva la distruzione o il danneggiamento del sistema informatico o telematico di 
pubblica utilità ovvero se questo è reso, in tutto o in parte, inservibile, la pena è della reclusione da 
tre a otto anni.
3. Se il fatto è commesso con violenza alla persona o con minaccia ovvero con abuso della qualità 
di operatore del sistema, la pena è aumentata.
competenza: Trib. monocratico (comma 1); Trib. monocratico (udienza prelim.) (comma 2)
arresto: facoltativo
fermo: consentito (comma 2)
custodia cautelare in carcere: non consentita (comma 1); consentita (comma 2)
altre misure cautelari personali: consentite
procedibilità: d'ufficio
Articolo n.636
Introduzione o abbandono di animali nel fondo altrui e pascolo abusivo.
1. Chiunque introduce o abbandona animali in gregge o in mandria nel fondo altrui è punito con la 
multa da 10 euro a 103 euro.
2. Se l'introduzione o l'abbandono di animali, anche non raccolti in gregge o in mandria, avviene per
farli pascolare nel fondo altrui, la pena è della reclusione fino a un anno o della multa da 20 euro a 
206 euro.



3. Qualora il pascolo avvenga, ovvero dalla introduzione o dall'abbandono degli animali il fondo sia
stato danneggiato, il colpevole è punito con la reclusione fino a due anni e con la multa da 51 euro a
516 euro.
4. Il delitto è punibile a querela della persona offesa.
competenza: Giudice di pace; Trib. monocratico (ipotesi aggravata ex art. 639-bis)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte; d'ufficio (ipotesi aggravata ex art. 639-bis)
Articolo n.637
Ingresso abusivo nel fondo altrui.
1. Chiunque senza necessità entra nel fondo altrui recinto da fosso, da siepe viva o da un altro 
stabile riparo è punito, a querela della persona offesa , con la multa fino a 103 euro.
competenza: Giudice di pace; Trib. monocratico (aggravanti ex art. 4 3 d.lg. n. 274 del 2000)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.638
Uccisione o danneggiamento di animali altrui.
1. Chiunque senza necessità uccide o rende inservibili o comunque deteriora animali che 
appartengono ad altri è punito, salvo che il fatto costituisca più grave reato , a querela della persona 
offesa , con la reclusione fino a un anno o con la multa fino a 309 euro.
2. La pena è della reclusione da sei mesi a quattro anni, e si procede d'ufficio, se il fatto è commesso
su tre o più capi di bestiame raccolti in gregge o in mandria, ovvero su animali bovini o equini, 
anche non raccolti in mandria.
3. Non è punibile chi commette il fatto sopra volatili sorpresi nei fondi da lui posseduti e nel 
momento in cui gli recano danno.
competenza: Giudice di pace (primo comma); Trib. monocratico (secondo comma e in caso di 
aggravanti ex 43 d.lg. n. 274 del 2000)
arresto: facoltativo (secondo comma)
fermo: non consentito
custodia cautelare in carcere: non consentita



altre misure cautelari personali: consentite (secondo comma)
procedibilità: a querela di parte (primo comma); d'ufficio (secondo comma)
Articolo n.639
Deturpamento e imbrattamento di cose altrui  1.
1. Chiunque, fuori dei casi preveduti dall'articolo 635, deturpa o imbratta cose mobili altrui è 
punito, a querela della persona offesa , con la multa fino a 103 euro 2.
2. Se il fatto è commesso su beni immobili o su mezzi di trasporto pubblici o privati, si applica la 
pena della reclusione da uno a sei mesi o della multa da 300 a 1.000 euro. Se il fatto è commesso su 
cose di interesse storico o artistico, si applica la pena della reclusione da tre mesi a un anno e della 
multa da 1.000 a 3.000 euro3.
3. Nei casi di recidiva per le ipotesi di cui al secondo comma si applica la pena della reclusione da 
tre mesi a due anni e della multa fino a 10.000 euro4.
4. Nei casi previsti dal secondo comma si procede d'ufficio5.
5. Con la sentenza di condanna per i reati di cui al secondo e terzo comma il giudice, ai fini di cui 
all’articolo 165, primo comma, può disporre l’obbligo di ripristino e di ripulitura dei luoghi ovvero, 
qualora ciò non sia possibile, l’obbligo di sostenerne le spese o di rimborsare quelle a tal fine 
sostenute, ovvero, se il condannato non si oppone, la prestazione di attività non retribuita a favore 
della collettività per un tempo determinato comunque non superiore alla durata della pena sospesa, 
secondo le modalità indicate nella sentenza di condanna6.
 
competenza: Giudice di pace (primo comma) (aggravanti ex art. 4 3 d.lg. n. 274 del 2000); Trib. 
monocratico (secondo e terzo comma)
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte (primo comma); d'ufficio (secondo comma)
Articolo n.639 bis
Casi di esclusione della perseguibilità a querela.
1. Nei casi previsti dagli articoli 631, 632, 633 e 636 si procede d'ufficio se si tratta di acque, 
terreni, fondi o edifici pubblici o destinati ad uso pubblico.
LIBRO SECONDO
Dei delitti in particolare
TITOLO XIII
Dei delitti contro il patrimonio



CAPO II
Dei delitti contro il patrimonio mediante frode
Articolo n.640
Truffa.
1. Chiunque, con artifizi o raggiri, inducendo taluno in errore, procura a sé o ad altri un ingiusto 
profitto con altrui danno, è punito con la reclusione da sei mesi a tre anni e con la multa da 51 euro 
a 1.032 euro.
2. La pena è della reclusione da uno a cinque anni e della multa da 309 euro a 1.549 euro :
1) se il fatto è commesso a danno dello Stato o di un altro ente pubblico o col pretesto di far 
esonerare taluno dal servizio militare ;
2) se il fatto è commesso ingenerando nella persona offesa il timore di un pericolo immaginario o 
l'erroneo convincimento di dovere eseguire un ordine dell'Autorità.
2-bis) se il fatto è commesso in presenza della circostanza di cui all'articolo 61, numero 5).
3. Il delitto è punibile a querela della persona offesa , salvo che ricorra taluna delle circostanze 
previste dal capoverso precedente o un'altra circostanza aggravante.
competenza: Trib. monocratico (udienza prelim. secondo comma)
arresto: facoltativo
fermo: non consentito
custodia cautelare in carcere: v. 3915 c.p.p. (primo comma); consentita (secondo comma)
altre misure cautelari personali: v. 3915 c.p.p. (primo comma); consentite (secondo comma)
procedibilità: a querela di parte; d'ufficio (secondo comma o altre ipotesi aggravate)
Articolo n.640 bis
Truffa aggravata per il conseguimento di erogazioni pubbliche.
1. La pena è della reclusione da uno a sei anni e si procede d'ufficio se il fatto di cui all'articolo 640 
riguarda contributi, finanziamenti, mutui agevolati ovvero altre erogazioni dello stesso tipo, 
comunque denominate, concessi o erogati da parte dello Stato, di altri enti pubblici o delle 
Comunità europee.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.640 ter



Frode informatica.
1. Chiunque, alterando in qualsiasi modo il funzionamento di un sistema informatico o telematico o 
intervenendo senza diritto con qualsiasi modalità su dati, informazioni o programmi contenuti in un 
sistema informatico o telematico o ad esso pertinenti, procura a sé o ad altri un ingiusto profitto con 
altrui danno, è punito con la reclusione da sei mesi a tre anni e con la multa da 51 euro a 1.032 euro.
2. La pena è della reclusione da uno a cinque anni e della multa da 309 euro a 1.549 euro se ricorre 
una delle circostanze previste dal numero 1) del secondo comma dell'articolo 640, ovvero se il fatto 
è commesso con abuso della qualità di operatore del sistema.
3. La pena è della reclusione da due a sei anni e della multa da euro 600 a euro 3.000 se il fatto è 
commesso con furto o indebito utilizzo dell'identità digitale in danno di uno o più soggetti.
4. Il delitto è punibile a querela della persona offesa, salvo che ricorra taluna delle circostanze di cui
al secondo e terzo comma o un'altra circostanza aggravante.
competenza: Trib. monocratico (udienza prelim. secondo e terzo comma)
arresto: non consentito (primo comma), facoltativo (secondo e terzo comma)
fermo: non consentito
custodia cautelare in carcere: consentita (secondo e terzo comma)
altre misure cautelari personali: consentite (secondo e terzo comma)
procedibilità: a querela di parte; d'ufficio (secondo e terzo comma o altre ipotesi aggravate)
Articolo n.640 quater
Applicabilità dell'articolo 322 ter.
1. Nei casi di cui agli articoli 640, secondo comma, numero 1, 640-bis e 640-ter, secondo comma, 
con esclusione dell'ipotesi in cui il fatto è commesso con abuso della qualità di operatore del 
sistema, si osservano, in quanto applicabili, le disposizioni contenute nell'articolo 322-ter.
Articolo n.640 quinquies
Frode informatica del soggetto che presta servizi di certificazione di firma elettronica.
1. Il soggetto che presta servizi di certificazione di firma elettronica, il quale, al fine di procurare a 
sé o ad altri un ingiusto profitto ovvero di arrecare ad altri danno, viola gli obblighi previsti dalla 
legge per il rilascio di un certificato qualificato, è punito con la reclusione fino a tre anni e con la 
multa da 51 a 1.032 euro.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: d'ufficio



Articolo n.641
Insolvenza fraudolenta.
1. Chiunque, dissimulando il proprio stato d'insolvenza , contrae un'obbligazione col proposito di 
non adempierla è punito, a querela della persona offesa , qualora l'obbligazione non sia adempiuta, 
con la reclusione fino a due anni o con la multa fino a 516 euro.
2. L'adempimento dell'obbligazione avvenuto prima della condanna estingue il reato.
competenza: Trib. monocratico
arresto: non consentito
fermo: non consentito
custodia cautelare in carcere: non consentita
altre misure cautelari personali: non consentite
procedibilità: a querela di parte
Articolo n.642
Fraudolento danneggiamento dei beni assicurati e mutilazione fraudolenta della propria
persona.
1. Chiunque, al fine di conseguire per sè o per altri l'indennizzo di una assicurazione o comunque un
vantaggio derivante da un contratto di assicurazione, distrugge, disperde, deteriora od occulta cose 
di sua proprietà , falsifica o altera una polizza o la documentazione richiesta per la stipulazione di 
un contratto di assicurazione è punito con la reclusione da uno a cinque anni.
2. Alla stessa pena soggiace chi al fine predetto cagiona a se stesso una lesione personale o aggrava 
le conseguenze della lesione personale prodotta da un infortunio o denuncia un sinistro non 
accaduto ovvero distrugge, falsifica, altera o precostituisce elementi di prova o documentazione 
relativi al sinistro. Se il colpevole consegue l'intento la pena è aumentata. Si procede a querela di 
parte.
3. Le disposizioni di cui al presente articolo si applicano anche se il fatto è commesso all'estero, in 
danno di un assicuratore italiano, che eserciti la sua attività nel territorio dello Stato. Il delitto è 
punibile a querela della persona offesa.
competenza: Trib. monocratico
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio (primo comma); a querela di parte (secondo e terzo comma)
Articolo n.643
Circonvenzione di persone incapaci.
1. Chiunque, per procurare a sé o ad altri un profitto, abusando dei bisogni, delle passioni o della 
inesperienza di una persona minore, ovvero abusando dello stato d'infermità o deficienza psichica di



una persona, anche se non interdetta o inabilitata, la induce a compiere un atto, che importi qualsiasi
effetto giuridico per lei o per altri dannoso, è punito con la reclusione da due a sei anni e con la 
multa da 206 euro a 2.065 euro.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.644
Usura.
1. Chiunque, fuori dei casi preveduti dall'articolo 643, si fa dare o promettere, sotto qualsiasi forma,
per sé o per altri, in corrispettivo di una prestazione di denaro o di altra utilità, interessi o altri 
vantaggi usurari, è punito con la reclusione da due a dieci anni e con la multa da euro 5.000 a euro 
30.000.
2. Alla stessa pena soggiace chi, fuori del caso di concorso nel delitto previsto dal primo comma, 
procura a taluno una somma di denaro od altra utilità facendo dare o promettere, a sé o ad altri, per 
la mediazione, un compenso usurario.
3. La legge stabilisce il limite oltre il quale gli interessi sono sempre usurari. Sono altresì usurari gli 
interessi, anche se inferiori a tale limite, e gli altri vantaggi o compensi che, avuto riguardo alle 
concrete modalità del fatto e al tasso medio praticato per operazioni similari, risultano comunque 
sproporzionati rispetto alla prestazione di denaro o di altra utilità, ovvero all'opera di mediazione, 
quando chi li ha dati o promessi si trova in condizioni di difficoltà economica o finanziaria.
4. Per la determinazione del tasso di interesse usurario si tiene conto delle commissioni, 
remunerazioni a qualsiasi titolo e delle spese, escluse quelle per imposte e tasse, collegate alla 
erogazione del credito.
5. Le pene per i fatti di cui al primo e secondo comma sono aumentate da un terzo alla metà:
1) se il colpevole ha agito nell'esercizio di una attività professionale, bancaria o di intermediazione 
finanziaria mobiliare;
2) se il colpevole ha richiesto in garanzia partecipazioni o quote societarie o aziendali o proprietà 
immobiliari;
3) se il reato è commesso in danno di chi si trova in stato di bisogno;
4) se il reato è commesso in danno di chi svolge attività imprenditoriale, professionale o artigianale;
5) se il reato è commesso da una persona sottoposta con provvedimento definitivo alla misura di 
prevenzione della sorveglianza speciale durante il periodo previsto di applicazione e fino a tre anni 
dal momento in cui è cessata l'esecuzione.
6. Nel caso di condanna, o di applicazione di pena ai sensi dell'articolo 444 del codice di procedura 
penale, per uno dei delitti di cui al presente articolo, è sempre ordinata la confisca dei beni che 
costituiscono prezzo o profitto del reato ovvero di somme di denaro, beni ed utilità di cui il reo ha la
disponibilità anche per interposta persona per un importo pari al valore degli interessi o degli altri 



vantaggi o compensi usurari, salvi i diritti della persona offesa dal reato alle restituzioni e al 
risarcimento dei danni.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.644 bis
.
Articolo n.644 ter
Prescrizione del reato di usura.
1. La prescrizione del reato di usura decorre dal giorno dell'ultima riscossione sia degli interessi che
del capitale.
Articolo n.645
Frode in emigrazione.
1. Chiunque, con mendaci asserzioni o con false notizie, eccitando taluno ad emigrare, o avviandolo
a paese diverso da quello nel quale voleva recarsi, si fa consegnare o promettere, per sé o per altri, 
denaro o altra utilità, come compenso per farlo emigrare, è punito con la reclusione da uno a cinque 
anni e con la multa da 309 euro a 1.032 euro.
2. La pena è aumentata se il fatto è commesso a danno di due o più persone.
competenza: Trib. monocratico (udienza prelim.)
arresto: facoltativo
fermo: non consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.646
Appropriazione indebita.
1. Chiunque, per procurare a sé o ad altri un ingiusto profitto, si appropria il denaro o la cosa mobile
altrui di cui abbia, a qualsiasi titolo, il possesso, è punito, a querela della persona offesa , con la 
reclusione fino a tre anni e con la multa fino a 1.032 euro.
2. Se il fatto è commesso su cose possedute a titolo di deposito necessario, la pena è aumentata.



3. Si procede d'ufficio , se ricorre la circostanza indicata nel capoverso precedente o taluna delle 
circostanze indicate nel numero 11 dell'articolo 61.
competenza: Trib. monocratico
arresto: facoltativo
fermo: non consentito
custodia cautelare in carcere: consentita (v. 3915 c.p.p.)
altre misure cautelari personali: consentite (v. 3915 c.p.p.)
procedibilità: a querela di parte; d'ufficio (secondo e terzo comma e circostanze ex art. 6463)
Articolo n.647
Appropriazione di cose smarrite, del tesoro e di cose avute per errore o caso fortuito.
Articolo n.648
Ricettazione.
1. Fuori dei casi di concorso nel reato , chi, al fine di procurare a sé o ad altri un profitto, acquista, 
riceve od occulta denaro o cose provenienti da un qualsiasi delitto, o comunque si intromette nel 
farle acquistare, ricevere od occultare, è punito con la reclusione da due ad otto anni e con la multa 
da 516 euro a 10.329 euro. La pena è aumentata quando il fatto riguarda denaro o cose provenienti 
da delitti di rapina aggravata ai sensi dell'articolo 628, terzo comma, di estorsione aggravata ai sensi
dell'articolo 629, secondo comma, ovvero di furto aggravato ai sensi dell'articolo 625, primo 
comma, n. 7-bis).
2. La pena è della reclusione sino a sei anni e della multa sino a 516 euro, se il fatto è di particolare 
tenuità.
3. Le disposizioni di questo articolo si applicano anche quando l'autore del delitto, da cui il denaro o
le cose provengono, non è imputabile o non è punibile ovvero quando manchi una condizione di 
procedibilità riferita a tale delitto.
competenza: Trib. monocratico
arresto: facoltativo; ; obbligatorio (ipotesi aggravata di cui al primo comma secondo periodo)
fermo: consentito (primo comma)
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.648 bis
Riciclaggio.
1. Fuori dei casi di concorso nel reato, chiunque sostituisce o trasferisce denaro, beni o altre utilità 
provenienti da delitto non colposo, ovvero compie in relazione ad essi altre operazioni, in modo da 
ostacolare l'identificazione della loro provenienza delittuosa, è punito con la reclusione da quattro a 



dodici anni e con la multa da 5.000 euro a 25.000 euro.
2. La pena è aumentata quando il fatto è commesso nell'esercizio di un'attività professionale.
3. La pena è diminuita se il denaro, i beni o le altre utilità provengono da delitto per il quale è 
stabilita la pena della reclusione inferiore nel massimo a cinque anni.
4. Si applica l'ultimo comma dell'articolo 648.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
Articolo n.648 ter
Impiego di denaro, beni o utilità di provenienza illecita.
1. Chiunque, fuori dei casi di concorso nel reato e dei casi previsti dagli articoli 648 e 648-bis, 
impiega in attività economiche o finanziarie denaro, beni o altre utilità provenienti da delitto, è 
punito con la reclusione da quattro a dodici anni e con la multa da 5.000 euro a 25.000 euro.
2. La pena è aumentata quando il fatto è commesso nell'esercizio di un'attività professionale.
3. La pena è diminuita nell'ipotesi di cui al secondo comma dell'articolo 648.
4. Si applica l'ultimo comma dell'articolo 648.
competenza: Trib. collegiale
arresto: facoltativo
fermo: consentito
custodia cautelare in carcere: consentita
altre misure cautelari personali: consentite
procedibilità: d'ufficio
 
Articolo n.648 ter
Autoriciclaggio 
Articolo 648 - ter.1
1. Si applica la pena della reclusione da due a otto anni e della multa da euro 5.000 a euro 25.000 a 
chiunque, avendo commesso o concorso a commettere un delitto non colposo, impiega, sostituisce, 
trasferisce, in attività economiche, finanziarie, imprenditoriali o speculative, il denaro, i beni o le 
altre utilità provenienti dalla commissione di tale delitto, in modo da ostacolare concretamente 
l'identificazione della loro provenienza delittuosa
2. Si applica la pena della reclusione da uno a quattro anni e della multa da euro 2.500 a euro 



12.500 se il denaro, i beni o le altre utilità provengono dalla commissione di un delitto non colposo 
punito con la reclusione inferiore nel massimo a cinque anni.
3. Si applicano comunque le pene previste dal primo comma se il denaro, i beni o le altre utilità 
provengono da un delitto commesso con le condizioni o le finalità di cui all'articolo 7 del decreto-
legge 13 maggio 1991, n. 152, convertito, con modificazioni, dalla legge 12 luglio 1991, n. 203, e 
successive modificazioni.
4. Fuori dei casi di cui ai commi precedenti, non sono punibili le condotte per cui il denaro, i beni o 
le altre utilità vengono destinate alla mera utilizzazione o al godimento personale.
5. La pena è aumentata quando i fatti sono commessi nell'esercizio di un'attività bancaria o 
finanziaria o di altra attività professionale.
6. La pena è diminuita fino alla metà per chi si sia efficacemente adoperato per evitare che le 
condotte siano portate a conseguenze ulteriori o per assicurare le prove del reato e l'individuazione 
dei beni, del denaro e delle altre utilità provenienti dal delitto.
7. Si applica l'ultimo comma dell'articolo 648.
competenza: Trib. monocratico
arresto: facoltativo
fermo: consentito (primo, terzo e quinto comma)
custodia cautelare in carcere: consentita (primo, terzo e quinto comma, ma v. art. 275, comma 2 bis,
c.p.p.)
altre misure cautelari personali: consentite
procedibilità: d'ufficio
Articolo n.648 quater
Confisca 1.
1. Nel caso di condanna o di applicazione della pena su richiesta delle parti, a norma dell'articolo 
444 del codice di procedura penale, per uno dei delitti previsti dagli articoli 648-bis, 648-ter e 648-
ter.1 2 , è sempre ordinata la confisca dei beni che ne costituiscono il prodotto o il profitto, salvo 
che appartengano a persone estranee al reato.
2. Nel caso in cui non sia possibile procedere alla confisca di cui al primo comma, il giudice ordina 
la confisca delle somme di denaro, dei beni o delle altre utilità delle quali il reo ha la disponibilità, 
anche per interposta persona, per un valore equivalente al prodotto, profitto o prezzo del reato.
3. In relazione ai reati di cui agli articoli 648-bis, 648-ter e 648-ter.1 3, il pubblico ministero può 
compiere, nel termine e ai fini di cui all'articolo 430 del codice di procedura penale, ogni attività di 
indagine che si renda necessaria circa i beni, il denaro o le altre utilità da sottoporre a confisca a 
norma dei commi precedenti.
 
LIBRO SECONDO
Dei delitti in particolare
TITOLO XIII



Dei delitti contro il patrimonio
CAPO III
Disposizioni comuni ai capi precedenti
Articolo n.649
Non punibilità e querela della persona offesa, per fatti commessi a danno di congiunti.
1. Non è punibile chi ha commesso alcuno dei fatti preveduti da questo titolo in danno:
1) del coniuge non legalmente separato ;
1-bis. della parte dell'unione civile tra persone dello stesso sesso 1;
2) di un ascendente o discendente o di un affine in linea retta , ovvero dell'adottante o dell'adottato ;
3) di un fratello o di una sorella che con lui convivano.
2. I fatti preveduti da questo titolo sono punibili a querela della persona offesa , se commessi a 
danno del coniuge legalmente separato , o della parte dell'unione civile tra persone dello stesso 
sesso, nel caso in cui sia stata manifestata la volonta' di scioglimento dinanzi all'ufficiale dello stato 
civile e non sia intervenuto lo scioglimento della stessa, ovvero del fratello o della sorella che non 
convivano coll'autore del fatto, ovvero dello zio o del nipote o dell'affine in secondo grado con lui 
conviventi 2.
3. Le disposizioni di questo articolo non si applicano ai delitti preveduti dagli articoli 628, 629 e 
630 e ad ogni altro delitto contro il patrimonio che sia commesso con violenza alle persone.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE I
Delle contravvenzioni concernenti l'ordine pubblico e la tranquillità pubblica
PARAGRAFO 1
Delle contravvenzioni concernenti l'inosservanza dei provvedimenti di polizia e le
manifestazioni sediziose e pericolose
Articolo n.650
Inosservanza dei provvedimenti dell'Autorità.
1. Chiunque non osserva un provvedimento legalmente dato dall'Autorità per ragione di giustizia o 
di sicurezza pubblica, o d'ordine pubblico o d'igiene, è punito, se il fatto non costituisce un più 
grave reato , con l'arresto fino a tre mesi o con l'ammenda fino a 206 euro.



Articolo n.651
Rifiuto d'indicazioni sulla propria identità personale.
1. Chiunque, richiesto da un pubblico ufficiale nell'esercizio delle sue funzioni, rifiuta di dare 
indicazioni sulla propria identità personale, sul proprio stato, o su altre qualità personali, è punito 
con l'arresto fino a un mese o con l'ammenda fino a 206 euro.
Articolo n.652
Rifiuto di prestare la propria opera in occasione di un tumulto.
1. Chiunque, in occasione di un tumulto o di un pubblico infortunio o di un comune pericolo , 
ovvero nella flagranza di un reato , rifiuta, senza giusto motivo, di prestare il proprio aiuto o la 
propria opera, ovvero di dare le informazioni o le indicazioni che gli siano richieste da un pubblico 
ufficiale o da una persona incaricata di un pubblico servizio , nell'esercizio delle funzioni o del 
servizio, è soggetto alla sanzione amministrativa pecuniaria da euro 5.000 a euro 15.000».
2. Se il colpevole dà informazioni o indicazioni mendaci, è soggetto alla sanzione amministrativa 
pecuniaria da euro 6.000 a euro 18.000.
Articolo n.653
Formazione di corpi armati non diretti a commettere reati.
1. Chiunque, senza autorizzazione, forma un corpo armato non diretto a commettere reati è punito 
con l'arresto fino a un anno.
Articolo n.654
Grida e manifestazioni sediziose.
1. Chiunque, in una riunione che non sia da considerare privata a norma del numero 3 dell'articolo 
266 ovvero in un luogo pubblico, aperto o esposto al pubblico, compie manifestazioni o emette 
grida sediziose è punito, se il fatto non costituisce un più grave reato , con la sanzione 
amministrativa pecuniaria da 103 euro a 619 euro.
Articolo n.655
Radunata sediziosa.
1. Chiunque fa parte di una radunata sediziosa di dieci o più persone è punito, per il solo fatto della 
partecipazione, con l'arresto fino a un anno.
2. Se chi fa parte della radunata è armato, la pena è dell'arresto non inferiore a sei mesi.
3. Non è punibile chi, prima dell'ingiunzione dell'Autorità, o per obbedire ad essa, si ritira dalla 
radunata.
Articolo n.656
Pubblicazione o diffusione di notizie false, esagerate o tendenziose, atte a turbare l'ordine
pubblico.



1. Chiunque pubblica o diffonde notizie false, esagerate o tendenziose, per le quali possa essere 
turbato l'ordine pubblico, è punito, se il fatto non costituisce un più grave reato , con l'arresto fino a 
tre mesi o con l'ammenda fino a 309 euro.
Articolo n.657
.
Articolo n.658
Procurato allarme presso l'Autorità.
1. Chiunque, annunziando disastri, infortuni o pericoli inesistenti, suscita allarme presso l'Autorità, 
o presso enti o persone che esercitano un pubblico servizio , è punito con l'arresto fino a sei mesi o 
con l'ammenda da 10 euro a 516 euro.
Articolo n.659
Disturbo delle occupazioni o del riposo delle persone.
1. Chiunque, mediante schiamazzi o rumori, ovvero abusando di strumenti sonori o di segnalazioni 
acustiche, ovvero suscitando o non impedendo strepiti di animali, disturba le occupazioni o il riposo
delle persone, ovvero gli spettacoli, i ritrovi o i trattenimenti pubblici, è punito con l'arresto fino a 
tre mesi o con l'ammenda fino a 309 euro.
2. Si applica l'ammenda da 103 euro a 516 euro a chi esercita una professione o un mestiere 
rumoroso contro le disposizioni della legge o le prescrizioni dell'Autorità.
Articolo n.660
Molestia o disturbo alle persone.
1. Chiunque, in un luogo pubblico o aperto al pubblico, ovvero col mezzo del telefono, per 
petulanza o per altro biasimevole motivo, reca a taluno molestia o disturbo è punito con l'arresto 
fino a sei mesi o con l'ammenda fino a 516 euro.
Articolo n.661
Abuso della credulità popolare.
1. Chiunque, pubblicamente , cerca con qualsiasi impostura, anche gratuitamente, di abusare della 
credulità popolare è soggetto , se dal fatto può derivare un turbamento dell'ordine pubblico, alla 
sanzione amministrativa pecuniaria da euro 5.000 a euro 15.000.
LIBRO TERZO
Delle contravvenzioni in particolare
TITOLO I
Delle contravvenzioni di polizia



CAPO I
Delle contravvenzioni concernenti la polizia di sicurezza
SEZIONE I
Delle contravvenzioni concernenti l'ordine pubblico e la tranquillità pubblica
PARAGRAFO 2
Delle contravvenzioni concernenti la vigilanza sui mezzi di pubblicità
Articolo n.662
.
Articolo n.663
Vendita, distribuzione o affissione abusiva di scritti o disegni.
1. Chiunque, in un luogo pubblico o aperto al pubblico, vende o distribuisce o mette comunque in 
circolazione scritti o disegni, senza avere ottenuto l'autorizzazione richiesta dalla legge, è punito 
con la sanzione amministrativa pecuniaria da 51 euro a 309 euro.
2. Alla stessa sanzione soggiace chiunque, senza licenza dell'Autorità o senza osservarne le 
prescrizioni, in un luogo pubblico, aperto o esposto al pubblico, affigge scritti o disegni, o fa uso di 
mezzi luminosi o acustici per comunicazioni al pubblico, o comunque colloca iscrizioni o disegni.
3. Le disposizioni dei commi 1 e 2 non si applicano all'affissione di scritti o disegni fuori dai luoghi 
destinati dall'autorità competente.
Articolo n.663 bis
Divulgazione di stampa clandestina.
1. Salvo che il fatto costituisca reato, chiunque in qualsiasi modo divulga stampe o stampati 
pubblicati senza l'osservanza delle prescrizioni di legge sulla pubblicazione e diffusione della 
stampa periodica e non periodica, è punito con la sanzione amministrativa pecuniaria da 103 euro a 
619 euro.
2. Per le violazioni di cui al presente articolo non è ammesso il pagamento in misura ridotta previsto
dall'articolo 16 della legge 24 novembre 1981, n. 689.
Articolo n.664
Distruzione o deterioramento di affissioni.
1. Chiunque stacca, lacera o rende comunque inservibili o illeggibili scritti o disegni, fatti affiggere 
dalle Autorità civili o da quelle ecclesiastiche, è punito con la sanzione amministrativa pecuniaria 
da 77 euro a 464 euro.
2. Se si tratta di scritti o disegni fatti affiggere da privati, nei luoghi e nei modi consentiti dalla 
legge o dall'Autorità, si applica la sanzione amministrativa pecuniaria da 51 euro a 309 euro.



LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE I
Delle contravvenzioni concernenti l'ordine pubblico e la tranquillità pubblica
PARAGRAFO 3
Delle contravvenzioni concernenti la vigilanza su talune industrie e sugli spettacoli pubblici
Articolo n.665
.
Articolo n.666
Spettacoli o trattenimenti pubblici senza licenza.
1. Chiunque, senza la licenza dell'Autorità, in un luogo pubblico o aperto o esposto al pubblico, dà 
spettacoli o trattenimenti di qualsiasi natura, o apre circoli o sale da ballo o di audizione, è punito 
con la sanzione amministrativa pecuniaria da 258 euro a 1.549 euro.
2. Se la licenza è stata negata, revocata o sospesa, si applica la sanzione amministrativa pecuniaria 
da 413 euro a 2.478 euro.
3. È sempre disposta la cessazione dell'attività svolta in difetto di licenza. Se l'attività è svolta in 
locale per il quale è stata rilasciata autorizzazione o altro titolo abilitativo all'esercizio di diversa 
attività, nel caso di reiterazione delle violazioni di cui al primo comma e nell'ipotesi prevista dal 
secondo comma è disposta altresì la chiusura del locale per un periodo non superiore a sette giorni.
4. Per le violazioni previste dal presente articolo non è ammesso il pagamento in misura ridotta a 
norma dell'articolo 16 della legge 24 novembre 1981, n. 689.
[NB] La Corte costituzionale, con sentenza 15 aprile 1970, n. 56, ha dichiarato l'illegittimità 
costituzionale del presente articolo e così pure dell'art. 68 t.u.l.p.s. «nella parte in cui prescrivono 
che per i trattenimenti da tenersi in luoghi aperti al pubblico, e non indetti nell'esercizio di attività 
imprenditoriali, occorre la licenza dell'autorità competente».
Articolo n.667
.
Articolo n.668
Rappresentazioni teatrali o cinematografiche abusive 
1. Chiunque recita in pubblico drammi o altre opere, ovvero dà in pubblico produzioni teatrali di 



qualunque genere, senza averli prima comunicati all'Autorità, è soggetto alla sanzione 
amministrativa pecuniaria da euro 5.000 a euro 15.000.
2. Alla stessa sanzione soggiace chi fa rappresentare in pubblico pellicole cinematografiche, non 
sottoposte prima alla revisione dell'Autorità.
3. Se il fatto è commesso contro il divieto dell'Autorità, si applica la sanzione amministrativa 
pecuniaria da euro 10.000 a euro 30.000.
4. Il fatto si considera commesso in pubblico se ricorre taluna delle circostanze indicate nei numeri 
2 e 3 dell'articolo 266.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE I
Delle contravvenzioni concernenti l'ordine pubblico e la tranquillità pubblica
PARAGRAFO 4
Delle contravvenzioni concernenti la vigilanza sui mestieri girovaghi e la prevenzione
dell'accattonaggio
Articolo n.669
Esercizio abusivo di mestieri girovaghi 
1. Chiunque esercita un mestiere girovago senza la licenza dell'Autorità o senza osservare le altre 
prescrizioni stabilite dalla legge, è punito con l'ammenda da 10 euro a 258 euro.
2. Alla stessa pena soggiace il genitore o il tutore che impiega in mestieri girovaghi un minore degli 
anni diciotto, senza che questi abbia ottenuto la licenza o abbia osservate le altre prescrizioni di 
legge.
Il testo originario constava di un terzo comma, da ritenere abrogato. Il testo recitava: «. La pena è 
dell'arresto da uno a quattro mesi o dell'ammenda da lire quattromila a ottantamila e può essere 
ordinata la libertà vigilata: 1) se il fatto è commesso contro il divieto della legge o dell'Autorità; 2) 
se la persona che esercita abusivamente il mestiere girovago ha riportato una precedente condanna a
pena detentiva per delitto non colposo».
Articolo n.670
.
Articolo n.671



LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE II
Delle contravvenzioni concernenti l'incolumità pubblica
PARAGRAFO 1
Delle contravvenzioni concernenti l'incolumità delle persone nei luoghi di pubblico transito o
nelle abitazioni
Articolo n.672
Omessa custodia e mal governo di animali.
1. Chiunque lascia liberi, o non custodisce con le debite cautele, animali pericolosi da lui posseduti, 
o ne affida la custodia a persona inesperta, è punito con l'ammenda da 25 euro a 258 euro.
2. Alla stessa pena soggiace:
1) chi, in luoghi aperti, abbandona a se stessi animali da tiro, da soma o da corsa, o li lascia 
comunque senza custodia, anche se non siano disciolti, o li attacca o conduce in modo da esporre a 
pericolo l'incolumità pubblica, ovvero li affida a persona inesperta;
2) chi aizza o spaventa animali, in modo da mettere in pericolo l'incolumità delle persone.
Articolo n.673
Omesso collocamento o rimozione di segnali o ripari.
1. Chiunque omette di collocare i segnali o i ripari prescritti dalla legge o dall'Autorità per impedire 
pericoli alle persone in un luogo di pubblico transito, ovvero rimuove i segnali o i ripari suddetti, o 
spegne i fanali collocati come segnali, è punito con l'arresto fino a tre mesi o con l'ammenda fino a 
516 euro.
2. Alla stessa pena soggiace chi rimuove apparecchi o segnali diversi da quelli indicati nella 
disposizione precedente e destinati a un servizio pubblico o di pubblica necessità, ovvero spegne i 
fanali della pubblica illuminazione.
Articolo n.674
Getto pericoloso di cose.
1. Chiunque getta o versa, in un luogo di pubblico transito o in un luogo privato ma di comune o di 
altrui uso, cose atte a offendere o imbrattare o molestare persone, ovvero, nei casi non consentiti 
dalla legge, provoca emissioni di gas, di vapori o di fumo, atti a cagionare tali effetti, è punito con 
l'arresto fino a un mese o con l'ammenda fino a 206 euro.



Articolo n.675
Collocamento pericoloso di cose.
1. Chiunque, senza le debite cautele, pone o sospende cose che, cadendo in un luogo di pubblico 
transito, o in un luogo privato ma di comune o di altrui uso, possano offendere o imbrattare o 
molestare persone, è punito con la sanzione amministrativa pecuniaria da 103 euro a 619 euro.
Articolo n.676
Rovina di edifici o di altre costruzioni.
1. Chiunque ha avuto parte nel progetto o nei lavori concernenti un edificio o un'altra costruzione, 
che, poi, per sua colpa , rovini, è punito con la sanzione amministrativa pecuniaria da 154 euro a 
929 euro.
2. Se dal fatto è derivato pericolo alle persone, la pena è dell'arresto fino a sei mesi ovvero 
dell'ammenda non inferiore a 309 euro.
Articolo n.677
Omissione di lavori in edifici o costruzioni che minacciano rovina.
1. Il proprietario di un edificio o di una costruzione che minacci rovina ovvero chi è per lui 
obbligato alla conservazione o alla vigilanza dell'edificio o della costruzione, il quale omette di 
provvedere ai lavori necessari per rimuovere il pericolo, è punito con la sanzione amministrativa 
pecuniaria da 154 euro a 929 euro.
2. La stessa sanzione si applica a chi, avendone l'obbligo, omette di rimuovere il pericolo cagionato 
dall'avvenuta rovina di un edificio o di una costruzione.
3. Se dai fatti preveduti dalle disposizioni precedenti deriva pericolo per le persone, la pena è 
dell'arresto fino a sei mesi o dell'ammenda non inferiore a 309 euro.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE II
Delle contravvenzioni concernenti l'incolumità pubblica
PARAGRAFO 2
Delle contravvenzioni concernenti la prevenzione di infortuni nelle industrie o nella custodia
di materie esplodenti
Articolo n.678



Fabbricazione o commercio abusivi di materie esplodenti.
1. Chiunque, senza la licenza dell'Autorità o senza le prescritte cautele, fabbrica o introduce nello 
Stato , ovvero tiene in deposito o vende o trasporta materie esplodenti o sostanze destinate alla 
composizione o alla fabbricazione di esse, è punito con l'arresto da tre a diciotto mesi e con 
l'ammenda fino a 247 euro.
Articolo n.678 bis
Detenzione abusiva di precursori di esplosivi.
1. Chiunque, senza averne titolo, introduce nel territorio dello Stato, detiene, usa o mette a 
disposizione di privati le sostanze o le miscele che le contengono indicate come precursori di 
esplosivi nell'allegato I del regolamento (CE) n. 98/2013 del Parlamento europeo e del Consiglio, 
del 15 gennaio 2013, è punito con l'arresto fino a diciotto mesi e con l'ammenda fino a euro 1000.
Articolo n.679
Omessa denuncia di materie esplodenti.
1. Chiunque omette di denunciare all'Autorità che egli detiene materie esplodenti di qualsiasi 
specie, ovvero materie infiammabili, pericolose per la loro qualità o quantità, è punito con l'arresto 
da tre a dodici mesi o con l'ammenda fino a 371 euro.
2. Soggiace all'ammenda fino a 247 euro chiunque, avendo notizia che in un luogo da lui abitato si 
trovano materie esplodenti, omette di farne denuncia all'Autorità.
3. Nel caso di trasgressione all'ordine, legalmente dato dall'Autorità, di consegnare, nei termini 
prescritti, le materie esplodenti, la pena è dell'arresto da tre mesi a tre anni o dell'ammenda da 37 
euro a 619 euro.
Articolo n.679 bis
Omissioni in materia di precursori di esplosivi.
1. Chiunque omette di denunciare all'Autorità il furto o la sparizione delle materie indicate come 
precursori di esplosivi negli Allegati I e II del Regolamento (CE) n. 98/2013 del Parlamento 
europeo e del Consiglio, del 15 gennaio 2013, e di miscele o sostanze che le contengono, è punito 
con l'arresto fino a dodici mesi o con l'ammenda fino a euro 371.
Articolo n.680
Circostanze aggravanti.
1. Le pene per le contravvenzioni prevedute dai due articoli precedenti sono aumentate se il fatto è 
commesso da alcuna delle persone alle quali la legge vieta di concedere la licenza, ovvero se questa 
è stata negata o revocata.
Articolo n.681
Apertura abusiva di luoghi di pubblico spettacolo o trattenimento.



1. Chiunque apre o tiene aperti luoghi di pubblico spettacolo, trattenimento o ritrovo, senza avere 
osservato le prescrizioni dell'Autorità a tutela della incolumità pubblica, è punito con l'arresto fino a
sei mesi e con l'ammenda non inferiore a 103 euro.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati
PARAGRAFO 1
Delle contravvenzioni concernenti la tutela preventiva dei segreti
Articolo n.682
Ingresso arbitrario in luoghi, ove l'accesso è vietato nell'interesse militare dello Stato.
1. Chiunque s'introduce in luoghi, nei quali l'accesso è vietato nell'interesse militare dello Stato, è 
punito, se il fatto non costituisce un più grave reato , con l'arresto da tre mesi a un anno, ovvero con 
l'ammenda da 51 euro a 309 euro.
2. Le disposizioni del primo comma si applicano, altresì, agli immobili adibiti a sedi di ufficio, di 
reparto o a deposito di materiali dell'Amministrazione della pubblica sicurezza, il cui accesso è 
vietato per ragioni di sicurezza pubblica.
Articolo n.683
Pubblicazione delle discussioni o delle deliberazioni segrete di una delle Camere.
1. Chiunque, senza autorizzazione, pubblica col mezzo della stampa, o con un altro dei mezzi 
indicati nell'articolo 662, anche per riassunto, il contenuto delle discussioni o delle deliberazioni 
segrete del Senato o della Camera dei deputati, è punito, qualora il fatto non costituisca un più grave
reato, con l'arresto fino a trenta giorni o con l'ammenda da 51 euro a 258 euro.
Articolo n.684
Pubblicazione arbitraria di atti di un procedimento penale.
1. Chiunque pubblica, in tutto o in parte, anche per riassunto o a guisa d'informazione, atti o 
documenti di un procedimento penale, di cui sia vietata per legge la pubblicazione , è punito con 
l'arresto fino a trenta giorni o con l'ammenda da 51 euro a 258 euro.
Articolo n.685



Indebita pubblicazione di notizie concernenti un procedimento penale.
1. Chiunque pubblica i nomi dei giudici, con l'indicazione dei voti individuali che ad essi si 
attribuiscono nelle deliberazioni prese in un procedimento penale , è punito con l'arresto fino a 
quindici giorni o con l'ammenda da 25 euro a 103 euro.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati
PARAGRAFO 2
Delle contravvenzioni concernenti la prevenzione dell'alcoolismo e dei delitti commessi in
stato di ubriachezza
Articolo n.686
Fabbricazione o commercio abusivi di liquori o droghe, o di sostanze destinate alla loro
composizione.
1. Chiunque, contro il divieto della legge, ovvero senza osservare le prescrizioni della legge o 
dell'autorità, fabbrica o introduce nello Stato droghe, liquori o altre bevande alcooliche ovvero 
detiene per vendere o vende droghe, è punito con la sanzione amministrativa pecuniaria da 413 euro
a 2.478 euro.
2. Alla stessa sanzione soggiace chi, senza osservare le prescrizioni della legge o dell'Autorità, 
fabbrica o introduce nello Stato sostanze destinate alla composizione di liquori o droghe.
3. È sempre disposta la cessazione dell'attività illecitamente esercitata. Se l'attività è svolta in uno 
stabilimento o in un esercizio per il quale è stata rilasciata autorizzazione o altro titolo abilitativo 
all'esercizio di diversa attività, nel caso di reiterazione delle violazioni è disposta altresì la chiusura 
dello stabilimento o dell'esercizio per un periodo non superiore a sette giorni.
4. Per le violazioni previste dal presente articolo non è ammesso il pagamento in misura ridotta a 
norma dell'articolo 16 della legge 24 novembre 1981, n. 689.
Articolo n.687
Consumo di bevande alcooliche in tempo di vendita non consentita.
1. Chiunque acquista o consuma, in un esercizio pubblico, bevande alcooliche fuori del tempo in cui
ne è permessa la vendita, è punito con l'ammenda fino a 51 euro.
Articolo n.688



Ubriachezza.
1. Chiunque, in un luogo pubblico o aperto al pubblico, è colto in stato di manifesta ubriachezza è 
punito con la sanzione amministrativa pecuniaria da 51 euro a 309 euro.
2. La pena è dell'arresto da tre a sei mesi se il fatto è commesso da chi ha già riportato una 
condanna per delitto non colposo contro la vita o la incolumità individuale.
3. La pena è aumentata se la ubriachezza è abituale.
[NB] La Corte costituzionale, con sentenza 17 luglio 2002, n. 354, ha dichiarato l'illegittimità 
costituzionale del presente comma.
Articolo n.689
Somministrazione di bevande alcooliche a minori o a infermi di mente.
1. L'esercente un'osteria o un altro pubblico spaccio di cibi o di bevande, il quale somministra, in un
luogo pubblico o aperto al pubblico, bevande alcooliche a un minore degli anni sedici, o a persona 
che appaia affetta da malattia di mente, o che si trovi in manifeste condizioni di deficienza psichica 
a causa di un'altra infermità, è punito con l'arresto fino a un anno.
2. La stessa pena di cui al primo comma si applica a chi pone in essere una delle condotte di cui al 
medesimo comma, attraverso distributori automatici che non consentano la rilevazione dei dati 
anagrafici dell'utilizzatore mediante sistemi di lettura ottica dei documenti. La pena di cui al periodo
precedente non si applica qualora sia presente sul posto personale incaricato di effettuare il 
controllo dei dati anagrafici.
3. Se il fatto di cui al primo comma è commesso più di una volta si applica anche la sanzione 
amministrativa pecuniaria da 1.000 euro a 25.000 euro con la sospensione dell'attività per tre mesi.
4. Se dal fatto deriva l'ubriachezza , la pena è aumentata.
5. La condanna importa la sospensione dall'esercizio.
Articolo n.690
Determinazione in altri dello stato di ubriachezza.
1. Chiunque, in un luogo pubblico o aperto al pubblico, cagiona la ubriachezza altrui , 
somministrando bevande alcooliche, è punito con l'arresto fino a sei mesi o con l'ammenda da 30 
euro a 309 euro.
Articolo n.691
Somministrazione di bevande alcooliche a persona in stato di manifesta ubriachezza.
1. Chiunque somministra bevande alcooliche a una persona in stato di manifesta ubriachezza, è 
punito con l'arresto da tre mesi a un anno.
2. Qualora il colpevole sia esercente un'osteria o un altro pubblico spaccio di cibi o bevande, la 
condanna importa la sospensione dall'esercizio.
LIBRO TERZO



Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati
PARAGRAFO 3
Delle contravvenzioni concernenti la prevenzione di delitti contro la fede pubblica
Articolo n.692
Detenzione di misure e pesi illegali.
1. Chiunque, nell'esercizio di un'attività commerciale, o in uno spaccio aperto al pubblico, detiene 
misure o pesi diversi da quelli stabiliti dalla legge, ovvero usa misure o pesi senza osservare le 
prescrizioni di legge, è punito con la sanzione amministrativa pecuniaria da 103 euro a 619 euro.
Articolo n.693
Rifiuto di monete aventi corso legale.
1. Chiunque rifiuta di ricevere, per il loro valore, monete aventi corso legale nello Stato , è punito 
con l'ammenda fino a 30 euro.
Articolo n.694
Omessa consegna di monete riconosciute contraffatte.
1. Chiunque, avendo ricevuto come genuine, per un valore complessivo non inferiore a lire venti, 
monete contraffatte o alterate, non le consegna all'Autorità entro tre giorni da quello in cui ne ha 
conosciuto la falsità o l'alterazione , indicandone la provenienza se la conosce, è punito con 
l'ammenda fino a 206 euro.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati
PARAGRAFO 4



Delle contravvenzioni concernenti la prevenzione di delitti contro la vita e l'incolumità
individuale
Articolo n.695
Fabbricazione o commercio non autorizzati di armi.
1. Chiunque, senza la licenza dell'Autorità, fabbrica o introduce nello Stato , o esporta, o pone 
comunque in vendita armi , ovvero ne fa raccolta per ragioni di commercio o d'industria, è punito 
con l'arresto da tre mesi a tre anni e con l'ammenda fino a 1.239 euro.
2. Non si applica la pena dell'arresto, qualora si tratti di collezioni di armi artistiche, rare o antiche.
Articolo n.696
Vendita ambulante di armi.
1. Chiunque esercita la vendita ambulante di armi è punito con l'arresto da tre mesi a tre anni e con 
l'ammenda fino a 1.239 euro.
Articolo n.697
Detenzione abusiva di armi.
1. Chiunque detiene armi , caricatori soggetti a denuncia ai sensi dell'articolo 38 del testo unico di 
cui al regio decreto 18 giugno 1931, n. 773 , e successive modificazioni, o o munizioni senza averne
fatto denuncia all'Autorità, quando la denuncia è richiesta, è punito con l'arresto da tre a dodici mesi
o con l'ammenda fino a 371 euro.
2. Chiunque, avendo notizia che in un luogo da lui abitato si trovano armi o munizioni, omette di 
farne denuncia all'autorità, è punito con l'arresto fino a due mesi o con l'ammenda fino a 258 euro.
Articolo n.698
Omessa consegna di armi.
1. Chiunque trasgredisce all'ordine, legalmente dato dall'Autorità, di consegnare nei termini 
prescritti le armi o le munizioni da lui detenute, è punito con l'arresto da tre a nove mesi o con 
l'ammenda non inferiore a 123 euro.
Articolo n.699
Porto abusivo di armi.
1. Chiunque, senza la licenza dell'Autorità, quando la licenza è richiesta, porta un'arma fuori della 
propria abitazione o delle appartenenze di essa, è punito con l'arresto da tre a diciotto mesi.
2. Soggiace all'arresto da diciotto mesi a tre anni chi, fuori della propria abitazione o delle 
appartenenze di essa, porta un'arma per cui non è ammessa licenza.
3. Se alcuno dei fatti preveduti dalle disposizioni precedenti è commesso in un luogo ove sia 
concorso o adunanza di persone, o di notte in un luogo abitato, le pene sono aumentate.



Articolo n.700
Circostanze aggravanti.
1. Nei casi preveduti dagli articoli precedenti, la pena è aumentata qualora concorra taluna delle 
circostanze indicate nell'articolo 680.
Articolo n.701
Misura di sicurezza.
1. Il condannato per alcuna delle contravvenzioni prevedute dagli articoli precedenti può essere 
sottoposto alla libertà vigilata.
Articolo n.702
.
Articolo n.703
Accensioni ed esplosioni pericolose.
1. Chiunque, senza la licenza dell'Autorità, in un luogo abitato o nelle sue adiacenze, o lungo una 
pubblica via o in direzione di essa spara armi da fuoco, accende fuochi d'artificio, o lancia razzi, o 
innalza aerostati con fiamme, o, in genere, fa accensioni o esplosioni pericolose, è punito con 
l'ammenda fino a 103 euro.
2. Se il fatto è commesso in un luogo ove sia adunanza o concorso di persone, la pena è dell'arresto 
fino a un mese.
Articolo n.704
Armi.
1. Agli effetti delle disposizioni precedenti, per armi si intendono:
1) quelle indicate nel numero 1 del capoverso dell'articolo 585;
2) le bombe, qualsiasi macchina o involucro contenente materie esplodenti, e i gas asfissianti o 
accecanti.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati



PARAGRAFO 5
Delle contravvenzioni concernenti la prevenzione di delitti contro il patrimonio
Articolo n.705
Commercio non autorizzato di cose preziose.
1. Chiunque, senza la licenza dell'Autorità o senza osservare le prescrizioni della legge, fabbrica o 
pone in commercio cose preziose, o compie su esse operazioni di mediazione o esercita altre simili 
industrie, arti o attività, è punito con la sanzione amministrativa pecuniaria da 258 euro a 1.549 euro
.
2. Si applicano le disposizioni di cui al terzo e quarto comma dell'articolo 686.
Articolo n.706
.
Articolo n.707
Possesso ingiustificato di chiavi alterate o di grimaldelli.
1. Chiunque, essendo stato condannato per delitti determinati da motivi di lucro, o per 
contravvenzioni concernenti la prevenzione di delitti contro il patrimonio , è colto in possesso di 
chiavi alterate o contraffatte, ovvero di chiavi genuine o di strumenti atti ad aprire o a sforzare 
serrature, dei quali non giustifichi l'attuale destinazione, è punito con l'arresto da sei mesi a due anni
.
[NB] La Corte costituzionale, con sentenza 2 febbraio 1971, n. 14, ha dichiarato l'illegittimità 
costituzionale del presente articolo «limitatamente alla parte in cui fa richiamo alle condizioni 
personali di condannato per mendicità, di ammonito, di sottoposto a misura di sicurezza personale o
a cauzione di buona condotta».
Articolo n.708
Possesso ingiustificato di valori.
1. Chiunque, trovandosi nelle condizioni personali indicate nell'articolo precedente, è colto in 
possesso di denaro o di oggetti di valore, o di altre cose non confacenti al suo stato, e dei quali non 
giustifichi la provenienza, è punito con l'arresto da tre mesi ad un anno.
[NB] La Corte costituzionale, con sentenza 2 novembre 1996, n. 370ha dichiarato l'illegittimità 
costituzionale del presente articolo. In precedenza, la Corte Costituzionale, con sentenza 19 luglio 
1968, n. 110, ne aveva dichiarato l'illegittimità costituzionale «limitatamente alla parte in cui fa 
richiamo alle condizioni personali di condannato per mendicità, di ammonito, di sottoposto a misura
di sicurezza personale o a cauzione di buona condotta».
Articolo n.709
Omessa denuncia di cose provenienti da delitto.



1. Chiunque, avendo ricevuto denaro o acquistato o comunque avuto cose provenienti da delitto, 
senza conoscerne la provenienza, omette, dopo averla conosciuta, di darne immediato avviso 
all'Autorità è punito con l'arresto fino a sei mesi o con l'ammenda fino a 516 euro.
Articolo n.710
.
Articolo n.711
.
Articolo n.712
Acquisto di cose di sospetta provenienza.
1. Chiunque, senza averne prima accertata la legittima provenienza, acquista o riceve a qualsiasi 
titolo cose, che, per la loro qualità o per la condizione di chi le offre o per la entità del prezzo, si 
abbia motivo di sospettare che provengano da reato, è punito con l'arresto fino a sei mesi o con 
l'ammenda non inferiore a 10 euro.
2. Alla stessa pena soggiace chi si adopera per fare acquistare o ricevere a qualsiasi titolo alcuna 
delle cose suindicate, senza averne prima accertata la legittima provenienza.
Articolo n.713
Misura di sicurezza.
1. Il condannato per alcuna delle contravvenzioni prevedute dagli articoli precedenti può essere 
sottoposto alla libertà vigilata.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO I
Delle contravvenzioni concernenti la polizia di sicurezza
SEZIONE III
Delle contravvenzioni concernenti la prevenzione di talune specie di reati
PARAGRAFO 6
Delle contravvenzioni concernenti la custodia di minori o di persone detenute Rubrica
modificata dall'art. 101 l. 13 maggio 1978, n. 180.
Articolo n.714



.
Articolo n.715
.
Articolo n.716
Omesso avviso all'Autorità dell'evasione o fuga di minori.
1. Il pubblico ufficiale o l'addetto a uno stabilimento destinato alla esecuzione di pene o di misure di
sicurezza, ovvero ad un riformatorio pubblico, che omette di dare immediato avviso all'Autorità 
dell'evasione o della fuga di persona ivi detenuta o ricoverata, è punito con l'ammenda da 10 euro a 
206 euro.
2. La stessa disposizione si applica a chi per legge o per provvedimento dell'Autorità è stata affidata
una persona a scopo di custodia o di vigilanza.
Articolo n.717
.
LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO II
Delle contravvenzioni concernenti la polizia amministrativa sociale
SEZIONE I
Delle contravvenzioni concernenti la polizia dei costumi
Articolo n.718
Esercizio di giuochi d'azzardo.
1. Chiunque, in un luogo pubblico o aperto al pubblico, o in circoli privati di qualunque specie, 
tiene un giuoco d'azzardo o lo agevola è punito con l'arresto da tre mesi ad un anno e con 
l'ammenda non inferiore a 206 euro.
2. Se il colpevole è un contravventore abituale o professionale , alla libertà vigilata può essere 
aggiunta la cauzione di buona condotta.
Articolo n.719
Circostanze aggravanti.
1. La pena per il reato preveduto dall'articolo precedente è raddoppiata:



1) se il colpevole ha istituito o tenuto una casa da giuoco ;
2) se il fatto è commesso in un pubblico esercizio;
3) se sono impegnate nel giuoco poste rilevanti ;
4) se fra coloro che partecipano al giuoco sono persone minori degli anni diciotto.
Articolo n.720
Partecipazione a giuochi d'azzardo.
1. Chiunque, in un luogo pubblico o aperto al pubblico, o in circoli privati di qualunque specie, 
senza esser concorso nella contravvenzione preveduta dall'articolo 718, è colto mentre prende parte 
al giuoco di azzardo , è punito con l'arresto fino a sei mesi o con l'ammenda fino a 516 euro.
2. La pena è aumentata :
1) nel caso di sorpresa in una casa da giuoco o in un pubblico esercizio;
2) per coloro che hanno impegnato nel giuoco poste rilevanti.
Articolo n.721
Elementi essenziali del giuoco d'azzardo. Case da giuoco.
1. Agli effetti delle disposizioni precedenti:
sono giuochi di azzardo quelli nei quali ricorre il fine di lucro e la vincita o la perdita è interamente 
o quasi interamente aleatoria;
sono case da giuoco i luoghi di convegno destinati al giuoco d'azzardo, anche se privati, e anche se 
lo scopo del giuoco è sotto qualsiasi forma dissimulato.
Articolo n.722
Pena accessoria e misura di sicurezza.
1. La condanna per alcuna delle contravvenzioni prevedute dagli articoli precedenti importa la 
pubblicazione della sentenza. È sempre ordinata la confisca del denaro esposto nel giuoco e degli 
arnesi od oggetti ad esso destinati.
Articolo n.723
Esercizio abusivo di un giuoco non d'azzardo.
1. Chiunque, essendo autorizzato a tenere sale da giuoco o da bigliardo, tollera che vi si facciano 
giuochi non d'azzardo , ma tuttavia vietati dall'Autorità, è punito con l'ammenda da 5 euro a 103 
euro.
2. Nei casi preveduti dai numeri 3 e 4 dell'articolo 719, si applica l'arresto fino a tre mesi o 
l'ammenda da 51 euro a 516 euro.
3. Per chi sia colto mentre prende parte al giuoco, la pena è dell'ammenda fino a 51 euro.



Articolo n.724
Bestemmia e manifestazioni oltraggiose verso i defunti.
1. Chiunque pubblicamente bestemmia, con invettive o parole oltraggiose, contro la Divinità o i 
Simboli o le Persone venerati nella religione dello Stato, è punito con la sanzione amministrativa 
pecuniaria da 51 euro a 309 euro.
2. La stessa sanzione si applica a chi compie qualsiasi pubblica manifestazione oltraggiosa verso i 
defunti.
Articolo n.725
Commercio di scritti, disegni o altri oggetti contrari alla pubblica decenza.
1. Chiunque espone alla pubblica vista o, in un luogo pubblico o aperto al pubblico, offre in vendita 
o distribuisce scritti, disegni o qualsiasi altro oggetto figurato, che offenda la pubblica decenza, è 
punito con la sanzione amministrativa pecuniaria da 103 euro a 619 euro.
Articolo n.726
Atti contrari alla pubblica decenza. 1.
1. Chiunque, in un luogo pubblico o aperto o esposto al pubblico, compie atti contrari alla pubblica 
decenza è soggetto alla sanzione amministrativa pecuniaria da euro 5.000 a euro 10.000  2  3.
 
Articolo n.727
Abbandono di animali.
1. Chiunque abbandona animali domestici o che abbiano acquisito abitudini della cattività è punito 
con l'arresto fino ad un anno o con l'ammenda da 1.000 a 10.000 euro.
2. Alla stessa pena soggiace chiunque detiene animali in condizioni incompatibili con la loro natura,
e produttive di gravi sofferenze.
Articolo n.727 bis
Uccisione, distruzione, cattura, prelievo, detenzione di esemplari di specie animali o vegetali
selvatiche protette.
1. Salvo che il fatto costituisca più grave reato, chiunque, fuori dai casi consentiti, uccide, cattura o 
detiene esemplari appartenenti ad una specie animale selvatica protetta è punito con l'arresto da uno 
a sei mesi o con l'ammenda fino a 4. 000 euro, salvo i casi in cui l'azione riguardi una quantità 
trascurabile di tali esemplari e abbia un impatto trascurabile sullo stato di conservazione della 
specie.
2. Chiunque, fuori dai casi consentiti, distrugge, preleva o detiene esemplari appartenenti ad una 
specie vegetale selvatica protetta è punito con l'ammenda fino a 4. 000 euro, salvo i casi in cui 
l'azione riguardi una quantità trascurabile di tali esemplari e abbia un impatto trascurabile sullo 
stato di conservazione della specie.



LIBRO TERZO
Delle contravvenzioni in particolare
TITOLO I
Delle contravvenzioni di polizia
CAPO II
Delle contravvenzioni concernenti la polizia amministrativa sociale
SEZIONE II
Delle contravvenzioni concernenti la polizia sanitaria
Articolo n.728
Trattamento idoneo a sopprimere la coscienza o la volontà altrui.
1. Chiunque pone taluno, col suo consenso, in stato di narcosi o d'ipnotismo, o esegue su lui un 
trattamento che ne sopprima la coscienza o la volontà, è punito, se dal fatto deriva pericolo per 
l'incolumità della persona, con l'arresto da uno a sei mesi o con l'ammenda da 30 euro a 516 euro.
2. Tale disposizione non si applica se il fatto è commesso, a scopo scientifico o di cura, da chi 
esercita una professione sanitaria.
Articolo n.729
.
Articolo n.730
Somministrazione a minori di sostanze velenose o nocive.
1. Chiunque, essendo autorizzato alla vendita o al commercio di medicinali, consegna a persona 
minore degli anni sedici sostanze velenose o stupefacenti, anche su prescrizione medica, è punito 
con l'ammenda fino a 516 euro.
2. Soggiace all'ammenda fino a 103 euro chi vende o somministra tabacco a persona minore degli 
anni quattordici.
LIBRO TERZO
Delle contravvenzioni in particolare
TITOLO II
Delle contravvenzioni concernenti l'attività sociale della Pubblica Amministrazione
Articolo n.731
Inosservanza dell'obbligo dell'istruzione elementare dei minori.
1. Chiunque, rivestito di autorità o incaricato della vigilanza sopra un minore, omette, senza giusto 
motivo, d'impartirgli o di fargli impartire l'istruzione elementare è punito con l'ammenda fino a 30 



euro.
Articolo n.732
.
Articolo n.733
Danneggiamento al patrimonio archeologico, storico o artistico nazionale.
1. Chiunque distrugge, deteriora o comunque danneggia un monumento o una altra cosa propria di 
cui gli sia noto il rilevante pregio, è punito, se dal fatto deriva un nocumento al patrimonio 
archeologico, storico o artistico nazionale, con l'arresto fino a un anno o con l'ammenda non 
inferiore a 2.065 euro.
2. Può essere ordinata la confisca della cosa deteriorata o comunque danneggiata.
Articolo n.733 bis
Distruzione o deterioramento di habitat all'interno di un sito protetto.
1. Chiunque, fuori dai casi consentiti, distrugge un habitat all'interno di un sito protetto o comunque
lo deteriora compromettendone lo stato di conservazione, è punito con l'arresto fino a diciotto mesi 
e con l'ammenda non inferiore a 3. 000 euro.
Articolo n.734
Distruzione o deturpamento di bellezze naturali.
1. Chiunque, mediante costruzioni, demolizioni, o in qualsiasi altro modo, distrugge o altera le 
bellezze naturali dei luoghi soggetti alla speciale protezione dell'Autorità, è punito con l'ammenda 
da 1.032 euro a 6.197 euro.
LIBRO TERZO
Delle contravvenzioni in particolare
TITOLO II-bis
Delle contravvenzioni concernenti la tutela della riservatezzaTitolo (comprendente l'art. 734-
bis) aggiunto dall'art. 12 l. 15 febbraio 1996, n. 66.
Articolo n.734 bis
Divulgazione delle generalità o dell'immagine di persona offesa da atti di violenza sessuale.
1. Chiunque, nei casi di delitti previsti dagli articoli 600-bis, 600-ter e 600-quater, anche se relativi 
al materiale pornografico di cui all'articolo 600-quater.1 , 600-quinquies, 609-bis, 609-ter, 609-
quater, 609-quinquies e 609-octies, divulghi, anche attraverso mezzi di comunicazione di massa, le 
generalità o l'immagine della persona offesa senza il suo consenso, è punito con l'arresto da tre a sei 
mesi.